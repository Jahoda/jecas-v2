---
title: "DPH"
headline: "DPH"
description: "Co obnáší být plátcem DPH, kdy se jím stát a jaké jsou výhody a nevýhody."
date: "2018-11-25"
last_modification: "2018-11-25"
status: 0
tags: []
---

Pokud živnostník překročí obrat **1 000 000 Kč** za posledních **12. měsíců** (pozor, nejde obrat v jednom kalendářním roce), měl by se přihlásit k plácovství DPH.

Z tohoto důvodu je dobré obrat za 12 uplynulých měsíců sledovat, protože jinak, v případě, že to finanční úřad zjistí, následuje **doplacení DPH + pokuta**.

Úřad teoreticky nemá úplně jednoduchý způsob, jak zjistit, že se se člověk stal plátcem DPH, protože ví pouze o obratech za jednotlivé kalendářní roky. Pokud obrat na daňovém přiznání bude do 1 milionu, není možné posoudit, zda by člověk měl či neměl být plátce.

## Proč se (ne)stát plátcem DPH

Být plátcem DPH má výhody i nevýhody.

### Proč se stát plátcem

Zásadní předpoklad pro to stát se dobrovolně plátcem DPH je **fakturovat jiným plátcům DPH**. Potom na to člověk finančně netratí.

Náklad navíc je čas nezbytný pro kontrolní hlášení hrozba chyby a hrozba relativně vysoké pokuty. Výhoda je možnost odečíst si DPH u věcí, co člověk nakupuje pro podnikání.

**Příklad:**

Zatímco člověk jako neplátce pošle fakturu za např. **100 000 Kč**, jako plátce k ní přidá **DPH 21 %**. Faktura bude tedy celkem na **121 000 Kč** a tuto částku odběratel uhradí.

Těch **21 000 Kč** je potom potřeba poslat finančnímu úřadu do **25. dne v následujícím měsíci**.

Odběratel, který má naši fakturu, si potom stejnou částku uplatní jako odpočet DPH (o to méně pošle FÚ).

V součtu je to tedy úplně stejné jako předtím.

Zajímavé a **výhodné** to ale začíná být s odpočtem DPH. Koupí-li si člověk počítač za **100 000 Kč**, zaplatí za něj prodejci **121 000 Kč s DPH**. Těch **21 000 Kč** si ale může odečíst. Místo 21 tisíc tedy nepošle finančnímu úřadu nic a je oproti tomu, kdy by plátcem nebyl, těch zmíněných **21 000 Kč** v plusu.

### Zpětné odečtení DPH

Stane-li se člověk nově plátcem DPH, může si odečíst DPH zpětně za posledních 12 měsíců.

Je-li člověk již plátce a zapomene si z něčeho DPH odečíst, je to možné provést následně až **3 roky zpětně**.

      [Novela zákona o DPH 2017 - nárok na odpočet daně](https://www.zivnostnik.cz/33/novela-zakona-o-dph-2017-narok-na-odpocet-dane-uniqueidmRRWSbk196FNf8-jVUh4Ep4k9yZSBBpvfGKZjNOaQMwQU4SuDUb_rg/)

### Přenesená daňová povinnost

U některých typů přijatých faktur se lze setkat s režimem přenesené daňové povinnosti. To znamená, že strana vystavující fakturu nepřičte k ceně DPH.

Zaplacení DPH je potom na straně příjemce faktury.

V kontrolním hlášení se tyto faktury uvádí nejspíš na stránce oddíl B.1.

V přiznání k DPH nejspíš na řádku 25 na stránce C. oddíl II. Zadat by se tam měl asi základ daně.

Pokud je výše přenesené daně od čeho odečíst, nemělo by se to na celkové vlastní dani nikterak projevit.

### Proč nebýt plátce DPH

## Výdajové paušály

Hodně lidí si myslí, že plátcovství DPH a výdajové paušály nejde dohromady, a proto se plátci stát nechtějí. **Není tomu tak**.

Výdajové paušály víceméně s DPH nesouvisí. Stát se plátcem DPH nijak neovlivňuje dřívější úkony, které člověk prováděl (daňové přiznání apod.), jen **přidává další povinnost**.

## Kontrolní hlášení

Vyplnit kontrolní hlášení vypadá zpočátku relativně komplikovaně. Pokud ale člověk fakturuje nějakým českým firmám a občas si uplatní odpočet DPH u věcí potřebných pro podnikání, je měsíčně potřeba vyplnit 1–4 obrazovky:

### Vystavené faktury

Vystavené faktury se liší podle částky:

    **Nad 10 000 Kč** – zde je třeba uvést DIČ odběratele (DIČ toho, komu se fakturuje), Ev. číslo daňového dokladu (nějaké číslo faktury, které je učetním programu), DPPD (Datum povinnosti přiznat daň) a základ daně + samotnou daň.

    V aplikaci jde o část **A.4.** a její celý popis zní následovně:

    *A.4. Uskutečněná zdanitelná plnění a přijaté úplaty s povinností přiznat daň dle § 108 odst. 1 písm. a) s hodnotou nad 10.000,- Kč včetně daně a všechny provedené opravy podle § 44 bez ohledu na limit*

    **Do 10 000 Kč** – u těchto faktur stačí pouze sečíst celkový základ daně a samotnou daň.

    Formulář obsahuje celkem 6 polí pro 3 sazby daně:

      - **21 %** – Základ daně 1

      - **15 %** – Základ daně 2

      - **10 %** – Základ daně 3

    Jedná se o část **A.5.** a celý popis zní takto:

    *A.5. Ostatní uskutečněná zdanitelná plnění a přijaté úplaty s povinností přiznat daň dle § 108 odst. 1 písm. a) s hodnotou do 10.000,- Kč včetně daně, nebo plnění, u nichž nevznikla povinnost vystavit daňový doklad*

### Přijaté faktury

Přijaté faktury / náklady (zkrátka faktury za to, když si koupím počítač) se zadávají obdobně.

    **Nad 10 000 Kč** – zde je třeba uvést totéž, co u vystavených faktur, jen v opačném gardu.

    Jde o část **B.2.**:

*B.2. Přijatá zdanitelná plnění a poskytnuté úplaty, u kterých příjemce uplatňuje nárok na odpočet daně dle § 73 odst. 1 písm. a) s hodnotou nad 10.000,- Kč včetně daně a všechny přijaté opravy podle § 44 bez ohledu na limit*

    **Do 10 000 Kč** – obdobně jako u vystavených faktur, jen obráceně.

    Popis části **B.3.** zní:

    *B.3. Přijatá zdanitelná plnění a poskytnuté úplaty, u kterých příjemce uplatňuje nárok na odpočet daně dle § 73 odst. 1 písm. a) s hodnotou do 10.000,- Kč včetně daně*

## Přiznání k DPH

Druhá část je tzv. **Přiznání k dani z přidané hodnoty platné od 1.1.2011**:

Tento formulář je na vyplnění ještě snazší. Zde stačí uvést pouze **součty všech částek vystavených** i přijatých faktur.

Příklad počítá s vystavenými fakturami (příjmy) i přijatými fakturami (náklady) – oboje v celkové částce **100 000 Kč**:

Nejprve na obrazovce **I. Zdanitelná plnění**:

A na obrazovce **IV. Nárok na odpočet daně**:

V posledním kroku se potom objeví částka, kterou je třeba uhradit FÚ u políčka „**Vlastní daň**“:

  1) Spočítám si příjmy z vystavených faktur.
2) Spočítám si náklady z pravidelných nákladů.
3) Spočítám si náklady z nákupů.