---
title: "Office 2016"
headline: "Office 2016"
description: "Microsoft uvolnil preview versi Office 2016. Jaká je a jak se liší od předchozí 2013?"
date: "2015-07-07"
last_modification: "2015-07-08"
status: 1
tags: ["Produktivita"]
---

## Stažení Office 2016

Stáhnout preview Office 2016 jde na stránce Microsoftu:

[Office 2016 Preview](https://products.office.com/cs-CZ/office-2016-preview)

K disposici je 32 i 64bitová varianta Office – musí se shodovat s předchozími Office, pokud jsou nainstalovány.

Na stránce je i *Product Key* pro aktivaci. Office 2016 Preview nabízí **150 dní zkušebního provozu**, případně by měla být zkušební verse dostupná do vydání finálních *Officů*.

Hlavním požadavkem **Office 2016** je operační systém **Windows 7** a novější. Požadavky na hardware jsou tedy shodné jako pro Windows 7.

## Instalace

Office 2016 nahradí případnou instalaci **Office 2013**. Na instalaci je zajímavé, že jde některé programy otevřít ještě před kompletním nainstalováním celého balíku.

Doinstalování všech programů tak může proběhnout na pozadí:

Celý balík obsahuje:

  - Word

  - Excel

  - PowerPoint

  - Outlook

  - OneNote

  - Publisher

  - Access

Po nainstalování se některé programy připnou na hlavní panel.

## Vzhled

Vzhled se oproti Officům 2013 odlišuje hlavně **obarvením horní části** aplikace do barvy programu (modrý Word, zelený Excel, fialový OneNote a podobně).

Na obrázku níže je **srovnání** Wordu 2013 (nahoře) s Wordem 2016 (dole):

Ve versi 2016 absentuje i ikona aplikace vlevo nahoře, takže je v rohu přímo ikona pro **uložení souboru**, v Outlooku volba **Odeslat a přijmout**, v OneNote funkce **Zpět** a podobně.

## Nový rádce

Asi nejzajímavější novinkou nových Office je políčko pro vyhledávání, kam jde běžnou lidskou řečí napsat, **co chce člověk udělat**, a Office se pokusí najít odpovídající volbu.

Na první pohled to funguje docela pěkně. Taková funkce může hodně pomoci uživateli, který nezná rozmístění jednotlivých funkcí.

## Outlook 2016

Na Outlooku 2016 je hodně příjemné, že je schopný si veškeré nastavení účtu převzít z **Microsoft účtu**.

Při používání e-mailu od Microsoftu se tedy nemusí nic nastavovat. Jen chvíli zabere, než se data **stáhnou ze serveru**.

## OneNote 2016

Taktéž do OneNote se všechny poznámky automaticky stáhnou při prvním spuštění (v případě přihlášení k Microsoft účtu).