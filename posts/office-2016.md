---
title: "Office 2016"
headline: "Office 2016"
description: "Microsoft uvolnil preview versi Office 2016. Jaká je a jak se liší od předchozí 2013?"
date: "2015-07-07"
last_modification: "2015-07-08"
status: 1
tags: ["produktivita"]
format: "html"
---

<h2 id="stazeni">Stažení Office 2016</h2>

<p>Stáhnout preview Office 2016 jde na stránce Microsoftu:</p>

<p><img src="/files/office-2016/office-2016.png" alt="Stažení Office 2016" class="border"></p>


























<p><a href="https://products.office.com/cs-CZ/office-2016-preview" class="button">Office 2016 Preview</a></p>

<p>K disposici je 32 i 64bitová varianta Office – musí se shodovat s předchozími Office, pokud jsou nainstalovány.</p>

<p>Na stránce je i <i>Product Key</i> pro aktivaci. Office 2016 Preview nabízí <b>150 dní zkušebního provozu</b>, případně by měla být zkušební verse dostupná do vydání finálních <i>Officů</i>.</p>

<p><img src="/files/office-2016/zkusebni-verse.png" alt="Zkušební Office 2016" class="border"></p>


<p>Hlavním požadavkem <b>Office 2016</b> je operační systém <b>Windows 7</b> a novější. Požadavky na hardware jsou tedy shodné jako pro Windows 7.</p>





<h2 id="instalace">Instalace</h2>

<p>Office 2016 nahradí případnou instalaci <b>Office 2013</b>. Na instalaci je zajímavé, že jde některé programy otevřít ještě před kompletním nainstalováním celého balíku.</p>

<p><img src="/files/office-2016/instalace.png" alt="Instalace Office 2016" class="border"></p>


































<p>Doinstalování všech programů tak může proběhnout na pozadí:</p>

<p><img src="/files/office-2016/instalace-pozadi.png" alt="Instalace Office 2016 na pozadí" class="border"></p>





<p>Celý balík obsahuje:</p>

<ul>
  <li>Word</li>
  
  <li>Excel</li>
  
  <li>PowerPoint</li>
  
  <li>Outlook</li>
  
  <li>OneNote</li>
  
  <li>Publisher</li>
  
  <li>Access</li>
</ul>

<p>Po nainstalování se některé programy připnou na hlavní panel.</p>

<p><img src="/files/office-2016/start-ikony.png" alt="Ikony Office 2016 v Start nabídce" class="border"></p>




<h2 id="vzhled">Vzhled</h2>

<p>Vzhled se oproti Officům 2013 odlišuje hlavně <b>obarvením horní části</b> aplikace do barvy programu (modrý Word, zelený Excel, fialový OneNote a podobně).</p>


<p>Na obrázku níže je <b>srovnání</b> Wordu 2013 (nahoře) s Wordem 2016 (dole):</p>


<p><img src="/files/office-2016/word-2013-2016.png" alt="Srovnání vzhledu Office 2016 s 2013" class="border"></p>


















<p>Ve versi 2016 absentuje i ikona aplikace vlevo nahoře, takže je v rohu přímo ikona pro <b>uložení souboru</b>, v Outlooku volba <b>Odeslat a přijmout</b>, v OneNote funkce <b>Zpět</b> a podobně.</p>




<h2 id="radce">Nový rádce</h2>

<p><img src="/files/office-2016/napoveda.png" alt="Nápověda v Office 2016" class="border"></p>





<p>Asi nejzajímavější novinkou nových Office je políčko pro vyhledávání, kam jde běžnou lidskou řečí napsat, <b>co chce člověk udělat</b>, a Office se pokusí najít odpovídající volbu.</p>

<p><img src="/files/office-2016/naseptavani.png" alt="Našeptávání nabídek" class="border"></p>














<p>Na první pohled to funguje docela pěkně. Taková funkce může hodně pomoci uživateli, který nezná rozmístění jednotlivých funkcí.</p>




<h2 id="outlook">Outlook 2016</h2>


<p><img src="/files/office-2016/outlook.png" alt="Outlook 2016" class="border"></p>
















<p>Na Outlooku 2016 je hodně příjemné, že je schopný si veškeré nastavení účtu převzít z <b>Microsoft účtu</b>.</p>

<p>Při používání e-mailu od Microsoftu se tedy nemusí nic nastavovat. Jen chvíli zabere, než se data <b>stáhnou ze serveru</b>.</p>


<h2 id="onenote">OneNote 2016</h2>

<p>Taktéž do OneNote se všechny poznámky automaticky stáhnou při prvním spuštění (v případě přihlášení k Microsoft účtu).</p>

<p><img src="/files/office-2016/onenote.png" alt="OneNote 2016" class="border"></p>