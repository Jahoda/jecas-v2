---
title: "Expirace CZ domény"
headline: "Expirace CZ domény"
description: "Jak probíhá expirace CZ domén. Kdy bude expirující doména volná?"
date: "2014-09-24"
last_modification: "2014-12-26"
status: 1
tags: ["Domény"]
---

Když se podíváme do [WHOIS](/whois) příslušné domény, je možné vidět datum, kdy **doména expiruje** – v případě, že ji její majitel **neprodlouží**.

Doména z výše uvedeného obrázku použitá pro příklad tedy expirovala 16. 8. 2014.

Uvedený datum expirace neznamená, že daná doména bude ihned k disposici jako **volná**. V případě CZ domén nastupuje **60 denní ochranná lhůta**, kdy má původní majitel čas na její **prodloužení**:

  - prvních **30 dní** doména normálně **funguje**,

  - dalších **30 dní** je potom už **vypnutá**,

  - **61. den** od data expirace se doména ruší

Po této době je doménové jméno dostupné k **nové registraci**.

    - CZ.NIC: [Co znamená datum expirace a kde je najdu?](http://www.nic.cz/page/383/#faq9)

## Připomenutí e-mailem

V dostatečném předstihu před expirací začnou chodit e-maily od registrátora domény, že doména brzy expiruje a bylo by vhodné ji prodloužit.

## Připomenutí dopisem

Přibližně týden po 30 dnech od data expirace přijde od CZ.NIC poštou dopis s informací, že doména bude zrušena. V té době už **doména nefunguje**, ale je ji pořád možné prodloužit.

Tento dopis přišel 24. 9. 2014 (doména expirovala 16. 8. 2014) na poštovní adresu uvedenou u domény.

## Prodloužení v ochranné lhůtě

V prvních **30 dnech od expirace** jde tedy doménu prodloužit bez výpadku webu na ní běžícím.

Při prodloužení se ale doba počítá zpětně od data expirace, takže tím není možné ušetřit platbu za jeden měsíc.

## Způsob platby

Jelikož jde často o čas, bývá dobré platit online platební kartou, kde se platba projeví **prakticky okamžitě**. V případě použití např. **bankovního převodu** je nutné platit se značným předstihem, aby se platba včas připsala.

## Odchytávání domén

Sledovat expirované domény je jeden ze způsobů, jak se dostat k zajímavým doménám. Na doménu, která již existovala, mohou vést nějaké **zpětné odkazy** či chodit nějací návštěvníci, což může být výhodnější než rozjíždět nový web od nuly.

Jelikož uvolněnou doménu získá ten, **kdo dřív přijde**. Existují zprostředkovatelé pro odchyt expirovaných domén. Ti mají roboty, kteří opakovaně zkouší požadovanou doménu, co se má uvolnit, zaregistrovat.

Ručně je tedy většinou nemožné získat **zajímavější domény** bez využití následujících služeb.

  - [dAukce.cz](http://www.daukce.cz/domains)

  - [regZone.cz](https://www.regzone.cz/uvolnovane-domeny/100/)