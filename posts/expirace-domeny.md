---
title: "Expirace CZ domény"
headline: "Expirace CZ domény"
description: "Jak probíhá expirace CZ domén. Kdy bude expirující doména volná?"
date: "2014-09-24"
last_modification: "2014-12-26"
status: 1
tags: ["domeny"]
format: "html"
---

<p>Když se podíváme do <a href="/whois">WHOIS</a> příslušné domény, je možné vidět datum, kdy <b>doména expiruje</b> – v případě, že ji její majitel <b>neprodlouží</b>.</p>

<p><img src="/files/expirace-domeny/expirace.png" alt="Zobrazení, kdy doména expiruje" class="border"></p>




<p>Doména z výše uvedeného obrázku použitá pro příklad tedy expirovala 16. 8. 2014.</p>

<p>Uvedený datum expirace neznamená, že daná doména bude ihned k disposici jako <b>volná</b>. V případě CZ domén nastupuje <b>60 denní ochranná lhůta</b>, kdy má původní majitel čas na její <b>prodloužení</b>:</p>

<ul>
  <li>prvních <b>30 dní</b> doména normálně <b>funguje</b>,</li>
  
  <li>dalších <b>30 dní</b> je potom už <b>vypnutá</b>,</li>
  
  <li><b>61. den</b> od data expirace se doména ruší</li>
</ul>

<p>Po této době je doménové jméno dostupné k <b>nové registraci</b>.</p>


<div class="external-content">
  <ul>
    <li>CZ.NIC: <a href="http://www.nic.cz/page/383/#faq9">Co znamená datum expirace a kde je najdu?</a></li>
  </ul>
</div>


<h2 id="email">Připomenutí e-mailem</h2>

<p>V dostatečném předstihu před expirací začnou chodit e-maily od registrátora domény, že doména brzy expiruje a bylo by vhodné ji prodloužit.</p>



<h2 id="dopis">Připomenutí dopisem</h2>

<p>Přibližně týden po 30 dnech od data expirace přijde od CZ.NIC poštou dopis s informací, že doména bude zrušena. V té době už <b>doména nefunguje</b>, ale je ji pořád možné prodloužit.</p>

<p>Tento dopis přišel 24. 9. 2014 (doména expirovala 16. 8. 2014) na poštovní adresu uvedenou u domény.</p>

<p><img src="/files/expirace-domeny/dopis.jpg" alt="" class="border"></p>


































<h2 id="prodlouzeni-ochrana">Prodloužení v ochranné lhůtě</h2>

<p>V prvních <b>30 dnech od expirace</b> jde tedy doménu prodloužit bez výpadku webu na ní běžícím.</p>

<p>Při prodloužení se ale doba počítá zpětně od data expirace, takže tím není možné ušetřit platbu za jeden měsíc.</p>



<h2 id="platba">Způsob platby</h2>

<p>Jelikož jde často o čas, bývá dobré platit online platební kartou, kde se platba projeví <b>prakticky okamžitě</b>. V případě použití např. <b>bankovního převodu</b> je nutné platit se značným předstihem, aby se platba včas připsala.</p>




<h2 id="odchyt">Odchytávání domén</h2>

<p>Sledovat expirované domény je jeden ze způsobů, jak se dostat k zajímavým doménám. Na doménu, která již existovala, mohou vést nějaké <b>zpětné odkazy</b> či chodit nějací návštěvníci, což může být výhodnější než rozjíždět nový web od nuly.</p>

<p>Jelikož uvolněnou doménu získá ten, <b>kdo dřív přijde</b>. Existují zprostředkovatelé pro odchyt expirovaných domén. Ti mají roboty, kteří opakovaně zkouší požadovanou doménu, co se má uvolnit, zaregistrovat.</p>

<p>Ručně je tedy většinou nemožné získat <b>zajímavější domény</b> bez využití následujících služeb.</p>

<div class="external-content">
<ul> 
  <li><a href="http://www.daukce.cz/domains">dAukce.cz</a></li>
  
  <li><a href="https://www.regzone.cz/uvolnovane-domeny/100/">regZone.cz</a></li>  
  <!--<li><a href="https://www.monitoruju.net/aukce-domen/">Monitoruju.net</a></li>  
  <!--<li><a href="http://subreg.cz">Subreg.cz</a></li>  -->
</ul>  
</div>
