---
title: "Internet Explorer 11"
headline: "Internet Explorer 11"
description: "Co zajímavého z pohledu tvůrce webů přináší Internet Explorer 11. "
date: "2013-11-07"
last_modification: "2013-11-07"
status: 1
tags: ["Prohlížeče"]
---

[Stáhnout IE 11 pro Windows 7](http://windows.microsoft.com/cs-cz/internet-explorer/download-ie)

Po stažení, instalaci, následném **nutném restartu** a konečně spuštění **IE 11** na první pohled vypadá prohlížeč stejně jako **IE 10**. Co dál?

## Upravený vzhled formulářů

První rozdíl je trochu patrný u **formulářový prvků**, kterým autor webu nechal [výchozí vzhled](/vzhled-formularu). Zvlášť vtipná je potom [značka `&lt;progress>`](/progress) bez vyplnění atributů `value` nebo `max`, která vytvoří efektní **animaci**.

Jinak podpora dalších typů `&lt;input>`ů se nekoná, takže třeba typy `time`, `date` nebo `color` stále nefungují.

## Vývojářské nástroje

Stále se [spouští klávesou F12](/vyvojarske-nastroje#ie), ale jsou v mnohem lepším provedení. Především jsou k disposici (kromě těch standardních) nástroje pro **sledování výkonu** JavaScriptu nebo CSS.

Pro [testování webů napříč prohlížeči](/prohlizece) je zde vylepšená *karta* **Emulation**. Ta nově umí:

  - Vybrat si vykreslování jako **IE 10**, **IE 9**, **IE 8**, **IE 7** nebo **IE 5**,

  - nastavit **rozlišení** (na výběr jsou standardní rozměry od mobilů, přes tablety po 27 palcové monitory), také lze přepínat **Landscape** a **Portrait** režimy,

  - změnit hlavičku `user-agent` (předpřipravené jsou volby běžných prohlížečů a i je možné zadat vlastní hodnotu),

  - přepnout zobrazování na **mobilní jádro** (Windows Phone),

  - nastavit **data pro geolokaci**.

### Emulace starších IE

## Vyšší rychlost

Zní to jako propagační řeči, ale oproti **Internet Exploreru 10** je zrychlení znatelné.

  - Jednak u **běžného prohlížení webů**,

  - ale i u spouštění **vývojářských nástrojů** a podobně.