---
title: "Responsivita vs. konsistentnost"
headline: "Responsivita vs. konsistentnost"
description: "Dát přednost konsistentnímu rozhraní webu, nebo lepšímu přizpůsobení různým zařízením?"
date: "2015-09-22"
last_modification: "2015-09-22"
status: 0
tags: []
format: "html"
---

<p>Je potřeba se smířit s tím, že webové stránky používají lidé s širokým spektrem různě velkých zařízení.</p>

<p>Pro zařízení od stovek pixelů po tisíce se potom hodí <b>různé podoby rozvržení webu</b> – přizpůsobení různým šířkám změnou prvků layoutu zajistí optimální využití prostoru a pohodlné ovládání. To je <b>dobrá responsivita</b>.</p>

<p>Na druhou stranu se ten samý web bude na každé rozdílné velikosti obrazovky ovládat trochu jinak – <b>ovládání nebude konsistentní</b>.</p>




<h2 id="konsistenti">100% konsistentní</h2>

<p>Funkční web s konsistentním rozhraním napříč prohlížeči jde vytvořit v podstatě jediným způsobem – utvořit <a href="/mobile-first#mobile-only">mobile-only</a> úzkou „nudli“, co se vejde na mobily. Na velkém monitoru potom bude <b>plýtvat místem</b>.</p>

<p>Někeří tvůrci plýtvání místem řeší <b>celkovým zvětšením písma</b>. Stránka potom zabere místa více, ale vypadá trochu jako pro slabozraké.</p>

<figure>
  <img src="/files/responsivita-konsistentnost/zeldman.png" alt="Zeldman.com" class="border">
  <figcaption>Stránka <a href="http://www.zeldman.com/">zeldman.com</a></figcaption>
</figure>





































<h2 id="problem">Je nekonsistentní špatné?</h2>

<p>Jelikož 100% konsistentní nenabídne na větších rozlišení příliš dobrý zážitek, <b>je nutné konsistentnost oželet</b> ve jménu lepší ovladatelnosti/přehlednosti.</p>

<p>Je dobré si uvědomit, že počítač, tablet i mobil se <b>ovládají a používají jiným způsobem</b>.</p>

<ul>
  <li>U počítače člověk typicky sedí v klidu, má velký monitor, myš s klávesnicí a věnuje stránce celou svou pozornost.</li>
  
  <li>Mobil se ovládá prsty a uživatel se mu často věnuje <i>jen jedním okem</i> – například během nějakého čekání, nudné pasáži při sledování filmu a jiného zabíjení času.</li>
  
  <li>Tablet je potom typicky větší než mobil, drží se odlišným způsobem a lidé ho používají spíš v klidu domova.</li>
</ul>

<p>Zvyklosti používání různých koncových zařízení <b>jsou tedy nekonsistentní</b>. Tak proč by mělo být ovládání webové stránky výjimkou?</p>