---
title: "Responsivita vs. konsistentnost"
headline: "Responsivita vs. konsistentnost"
description: "Dát přednost konsistentnímu rozhraní webu, nebo lepšímu přizpůsobení různým zařízením?"
date: "2015-09-22"
last_modification: "2015-09-22"
status: 0
tags: []
---

Je potřeba se smířit s tím, že webové stránky používají lidé s širokým spektrem různě velkých zařízení.

Pro zařízení od stovek pixelů po tisíce se potom hodí **různé podoby rozvržení webu** – přizpůsobení různým šířkám změnou prvků layoutu zajistí optimální využití prostoru a pohodlné ovládání. To je **dobrá responsivita**.

Na druhou stranu se ten samý web bude na každé rozdílné velikosti obrazovky ovládat trochu jinak – **ovládání nebude konsistentní**.

## 100% konsistentní

Funkční web s konsistentním rozhraním napříč prohlížeči jde vytvořit v podstatě jediným způsobem – utvořit [mobile-only](/mobile-first#mobile-only) úzkou „nudli“, co se vejde na mobily. Na velkém monitoru potom bude **plýtvat místem**.

Někeří tvůrci plýtvání místem řeší **celkovým zvětšením písma**. Stránka potom zabere místa více, ale vypadá trochu jako pro slabozraké.

  Stránka [zeldman.com](http://www.zeldman.com/)

## Je nekonsistentní špatné?

Jelikož 100% konsistentní nenabídne na větších rozlišení příliš dobrý zážitek, **je nutné konsistentnost oželet** ve jménu lepší ovladatelnosti/přehlednosti.

Je dobré si uvědomit, že počítač, tablet i mobil se **ovládají a používají jiným způsobem**.

  - U počítače člověk typicky sedí v klidu, má velký monitor, myš s klávesnicí a věnuje stránce celou svou pozornost.

  - Mobil se ovládá prsty a uživatel se mu často věnuje *jen jedním okem* – například během nějakého čekání, nudné pasáži při sledování filmu a jiného zabíjení času.

  - Tablet je potom typicky větší než mobil, drží se odlišným způsobem a lidé ho používají spíš v klidu domova.

Zvyklosti používání různých koncových zařízení **jsou tedy nekonsistentní**. Tak proč by mělo být ovládání webové stránky výjimkou?