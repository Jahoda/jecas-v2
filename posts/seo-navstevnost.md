---
title: "Vliv návštěvnosti na SEO"
headline: "Má návštěvnost vliv na SEO?"
description: "Má smysl z pohledu SEO (či jiného) se hnát za co nejvyšší návštěvností?"
date: "2013-10-25"
last_modification: "2013-10-25"
status: 1
tags: ["google", "seo"]
format: "html"
---

<p>Na diskusi JPW padl zajímavý <a href="http://diskuse.jakpsatweb.cz/?action=vthread&amp;forum=13&amp;topic=152398">dotaz</a> ohledně vlivu návštěvnosti — tedy přesněji řečeno o <b>návštěvnosti falešné</b> získané různými roboty, automaty a podobně.</p>

<h2 id="posice">Návštěvnost a umístění ve vyhledávačích</h2>
<p>Vyhledávače povětšinou <b>nemají věrohodnou možnost, jak návštěvnost webu zjistit</b>. Proto počet návštěvníků, co si web prohlédne, těžko může mít přímý vliv.</p>

<p>Zajímavější by mohlo být <b>simulování proklikávání z vyhledávače</b>, to by při šikovné realisaci mohl vyhledávač chápat jako signál, že častěji proklikávaná stránka <b>je významnější</b> — pro většinu návštěvníků zajímavější než stránky výše umístěné, a proto ji <b>posunout nahoru</b>.</p>

<p>Nakonec by teoreticky v případě <b>vyhledávače Google</b> mohla být brána v potaz <b>data z Google Analytics</b> (statistik od Googlu), potom by zfalšované návštěvy mohly webu pomoci (navštěvovanější web by Google bral jako významnější). Zda se tak skutečně děje, těžko říct — jasným potvrzením by Google nejspíš dosáhl <b>masového cíleného falšování návštěvnosti</b>.</p>

<h2 id="falesne-navstevy">Kdy se vyplatí (falešené) návštěvy?</h2>
<p>Kromě teoretické možnosti propojení hledání v Googlu a Google Analytics se nabízí další možnosti, <b>jak z podvádění s návštěvností profitovat</b>:</p>

<h3>1) Prodej webu</h3>
<p>Při prodávání/kupování webu bývá návštěvnost jedním z <b>faktorů ovlivňujících cenu</b>. Při šikovném falšování nemusí být ani z Google Analytics patrné, že značná část návštěvníků <b>nejsou vůbec živí lidé</b> a v ilusi může podvodný prodejce udržovat nového majitele i po prodeji.</p>

<h3>2) Odkaz v žebříčcích statistik</h3>
<p>Některé statistické servery mývají <b>veřejný žebříček</b> webů dle návštěvnosti. Tyto servery také typicky mívají vysoké ranky (mají mnoho zpětných odkazů, které vytvářejí počítadla umístěná na měřené weby).</p>
<p>Třeba na serveru <a href="http://toplist.cz/">TOPlist</a> lze v nějaké <b>méně konkurenční kategorii</b> získat už při pár stovkách návštěv zpětný odkaz ze stránky s vysokým rankem.</p>

<h3>3) Prestiž a významnost</h3>
<p>Na návštěvníky může vyšší číslo návštěv (popř. i vyšší počet přečtení článků, zhlédnutí videí nebo přidaných komentářů) působit positivně ve smyslu <b>důvěry v daný webu</b>. Mohou potom na stránku <b>ochotněji odkazovat a ochotněji ji šířit mezi známými</b>.</p>