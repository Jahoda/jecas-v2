---
title: "Odkaz na hlavní stranu"
headline: "Odkaz na hlavní stranu"
description: "Má smysl umisťovat na web odkaz na hlavní stranu? Na jakém místě ho návštěvník očekává?"
date: "2015-07-13"
last_modification: "2015-07-13"
status: 0
tags: []
---

U vícestránkového webu bývá rozumné, aby se návštěvník dokázal **pohodlně dostat na hlavní stranu**.

  - Zažitým způsobem, jak se na hlavní stranu dostat, je **klikací logo**.

  - Bývá zvykem, že odkaz na hlavní stranu je **vlevo nahoře**.

Vyplývá to z pokusu, který na tomto webu proběhl. Testoval jsem tři způsoby uspořádání navigační lišty.

    Logo uprostřed, odkaz na hlavní stránku vlevo.

    Logo vlevo, odkaz na hlavní stránku vpravo.

    Logo vlevo, bez odkazu na homepage.

Při rozvržení **A** připadalo 70 % kliknutí na odkaz *Hlavní strana* umístěný vlevo a 30 % na logo uprostřed.

Po přechodu na rozvržení **B** se poměr prakticky dokonale otočil.

Nakonec bylo spuštěno rozvržení **C**, pouze s logem vlevo a bez textového odkazu *Hlavní strana*. Naměřený počet událostí nenapovídá, že by **absence textového odkazu** činila návštěvníkům potíže.

Je pochopitelně možné, že to komplikace přineslo – například v **delší době přechodu** na hlavní stránku způsobené absencí jasného pokynu *Hlavní strana*. To bohužel v [Google Analytics](/ga) změřit nedokážu.

Dalším faktorem, na který je při dělání závěrů nutné myslet, je **skladba zdejších návštěvníků**. Jsou technicky pokročilejší, což může znamenat i lepší povědomí o tom, že *logo kliká na hlavní stranu*.

13.7. - vyhození Hlavní strana