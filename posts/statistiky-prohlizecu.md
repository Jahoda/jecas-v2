---
title: "Statistiky nejpoužívanějších prohlížečů"
headline: "Statistiky prohlížečů"
description: "Statistiky používání internetových prohlížečů na webových stránkách v České republice a ve světě."
date: "2014-01-02"
last_modification: "2016-03-23"
status: 1
tags: ["testovani", "webove-prohlizece"]
format: "html"
---

<p>Při optimalisaci webů pro jednotlivá koncová zařízení obvykle tvůrci webů sledují <b>statistiky prohlížečů</b>, podle kterých se rozhodují, <b>pro který prohlížeč optimalisovat</b> a pro který už ne.</p>

<p>Rozhodovat se jde podle statistik dvojího typu:</p>

<ol>
  <li><b>Vlastní statistiky</b> konkrétního webu (nejčastěji se používá měřicí skript <a href="/ga">Google Analytics</a>).</li>
  
  <li><b>Globální statistiky</b>.</li>
</ol>

<p>Oboje je značně zavádějící:</p>



<h2 id="vlastni">Vlastní statistiky</h2>

<p>Výsledky měření návštěvnosti na vlastním webu jsou sice <b>přesné</b>, ale mají zásadní problém, který <b>Dušan Janovský</b> <a href="http://www.jakpsatweb.cz/clanky/vypuzovaci-chyba-mereni.html">nazval</a> <b>vypuzovací chybou měření</b>.</p>

<p>V případě, že web v některých prohlížečích špatně funguje, přirozeně se na webu <b>sníží podíl návštěvníků</b>, kteří tento prohlížeč používají.</p>

<p>Špatná podpora návštěvníky <i>vypudí</i>, ale autor webu má chybný pocit, že se daný prohlížeč obecně přestal používat.</p>


<p>V dnešní době je vypuzovací chyba měření asi nejmarkantnější u stránek bez <a href="/mobilni-web">mobilní verse</a>, kde je kvůli nepohodlnému zobrazení na mobilech <b>nižší podíl mobilních zařízení</b>, než by byl v případě optimalisace pro mobily.</p>





<h2 id="globalni">Globální statistiky prohlížečů</h2>

<p>Existuje řada stránek nabízející globální statistiky používání prohlížečů.</p>

<p>Zde je zase snadné sklouznout k nic <b>neříkajícímu průměru</b> z nerelevantních zdrojových dat.</p>

<p>Statistiky používání prohlížečů, operačních systémů, mobilních telefonů apod. ovlivňuje hromada faktorů.</p>

<p>Pro alespoň trochu relevantní data je potřeba sledovat jiné <b>weby podobného zaměření</b>.</p>

<p>Získat globální statistiky nejpoužívanějších prohlížečů jde z následujících stránek:</p>

<div class="external-content">
  <ul>
    <li><a href="http://www.toplist.cz/global.html">Toplist</a> (zobrazuje statistiky dle kategorií)</li>

    <li><a href="http://online.netmonitor.cz/">NetMonitor</a></li>

    <li><a href="http://rankings.cz/en/index.html">Rankigns.cz</a></li>

    <li><a href="http://gs.statcounter.com/">StatCounter GlobalStats</a></li>

    <li><a href="http://caniuse.com/usage-table">Can I Use statistiky</a> (vychází z StatCounter GlobalStats)</li>

    <li><a href="http://www.w3counter.com/globalstats.php">W3Counter</a></li>
  </ul>  
</div>

<h2 id="nejpouzivanejsi">Nejpoužívanější prohlížeče</h2>

<p>V roce 2016 prohlížečům dominuje <b>Chrome</b>, následuje <b>Firefox</b> a <b>Internet Explorer</b>/<a href="/microsoft-edge"><b>Edge</b></a>. Nakonec za zmínku stojí ještě <b>Safari</b> a <b>Opera</b>.</p>



<p>Statistiky prohlížečů na českých webech podle Toplistu:</p>

<p><img src="/files/statistiky-prohlizecu/toplist-2016.png" alt="Statistiky prohlížečů 2016" class="border"></p>

























<p>Globální statistiky dle StatCounteru:</p>

<p><img src="/files/statistiky-prohlizecu/StatCounter-2016.png" alt="Statistiky prohlížečů 2016" class="border"></p>

































<h3 id="kdy-ladit">Které prohlížeče</h3>

<p>Problematice rozhodování, kdy pro prohlížeč stránku optimalisovat, rozebírá samostatný článek:</p>

<div class="internal-content">
  <ul>
    <li><a href="/prohlizece-optimalisace">Pro jaké prohlížeče ladit svůj web</a></li>
  </ul>
</div>


<h2 id="bez-statistiky">Neřešit statistiky</h2>

<p>Jeden z možných přístupů je statistiky příliš neřešit a vytvářet web cestou <b>postupného rozšiřování</b>, kdy základní funkční podoba stránky běží i v hodně starých prohlížečích. Novější lépe vybavené prohlížeče potom dostanou pokročilejší funkce.</p>

<p>V takovém případě web vypadá a chová se napříč prohlížeči různě, ale všude základní věci fungují a v novějších prohlížečích má návštěvník vyšší komfort.</p>

<p>Jiná možnost je <i>novinky</i> nepoužívat a spokojit se pouze s osvědčenými a perfektně fungujícími postupy. To je většinou jednodušší na vývoj, ale uživatelé nových prohlížečů kvůli tomu mohou být ochuzeni o možná vylepšení.</p>