---
title: "CSS framework Kraken"
headline: "CSS framework Kraken"
description: "Kromě populárního CSS frameworku <a href='http://twitter.github.io/bootstrap/'>Bootstrap</a> existují i další zajímavé. Kraken je jeden takový."
date: "2013-06-11"
last_modification: "2013-06-11"
status: 1
tags: ["CSS", "Frameworky"]
---

Kraken se podobně jako Bootstrap hodí na rychlé *nasekání* webu. Není potřeba se obtěžovat s nějakým obtékáním, základní typografií, vzhledem formulářů a podobně. 
Připojí se jeden CSS soubor a web bez nějaké snahy vypadá poměrně rozumně (a dokonce i responsivně). A velice rychle si tak lze zkoušet různé varianty rozložení prvků na stránce.

Oproti Bootstrapu je výhodné:

**datová velikost** – desítky kB oproti stovkám kB u Bootstrapu,
s tím souvisí jednodušší používání,
**zvětšovatelná velikost písma** – Bootstrap používá pixely, takže nejde ve starších Explorerech zvětšovat,
tolik **„neprofláknutý“ design** (byť jistá vzhledová inspirace je cítit).

Naopak nevýhodná je ještě slabší podpora starých Explorerů než v případě Bootstrapu. Tím, že Kraken vychází z „mobile first“, se v IE 8 a starších objeví jen jedno-sloupcový zjednodušený design.