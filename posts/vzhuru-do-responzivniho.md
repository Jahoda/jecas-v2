---
title: "Recense: Vzhůru do (responzivního) webdesignu"
headline: "Recense: Vzhůru do (responzivního) webdesignu"
description: "Martin Michálek vydal další knihu o současné tvorbě webu, tentokrát kromě e-booku i na papíře. Jaká je?"
date: "2017-09-03"
last_modification: "2017-11-05"
status: 1
tags: ["css", "produktivita", "recense"]
format: "html"
---

<p>Na rozdíl od předchozí knihy <b>Vzhůru do CSS 3</b>, která byla určena především kodérům (část byla i referenční příručka CSS 3), se <i>Vzhůru do (responzivního) webdesignu</i> orientuje částečně i na designéry, zadavatele webových projektů a další profese.</p>


<div class="internal-content">
  <ul>
    <li><a href="/vzhuru-do-css3">Recense: Vzhůru do CSS3</a> – předchozí kniha z roku 2016</li>
  </ul>
</div>



<p>Kniha Vzhůru do (responzivního) webdesignu je orientována na mnohem širší publikum a určitě stojí za přečtení každému, kdo se pohybuje kolem tvorby <b>moderních webových stránek a aplikací</b>.</p>

<p>Tato kniha je kromě elektronické podoby dostupná i v krásném papírovém vydání.</p>

<ul>
  <li>Cena: 299 Kč (e-book), 649 Kč (papírová kniha + e-book + doprava)</li>
  <li>Počet stran: 268</li>
  <li>Doba čtení: cca 3 hodiny</li>
</ul>

<div class="external-content">
  <ul>
    <li><a href="https://www.vzhurudolu.cz/ebook-responzivni">Vzhůru do
(responzivního)
webdesignu</a></li>
  </ul>
</div>


<h2 id="obsah">Obsah</h2>


<p>Kniha sestává z 11 kapitol, které jsou takřka <b>kompletním průvodcem pro vytvoření kvalitního responsivního webu</b>. Z odborného hlediska lze knize těžko něco vytknout.</p>

<p>Kodéři zde naleznou praktické rady a vysvětlení mobilního viewportu, typografie, <a href="/responsivni-obrazky">responsivních obrázků</a> (a jiných médií) nebo řešení dobře použitelné <a href="/responsivni-menu">responsivní navigace</a>. Stranou nezůstane ani přístupnost.</p>

<p>Ostatní mohou v knize nalézt argumenty, <b>proč vůbec chtít responsivní web</b>, proč je důležité, aby byl <a href="/zrychlovani">rychlý</a>, a jak takový responsivní web vůbec <a href="/testovani">testovat</a>.</p>


<p>Nakonec se část knihy na konkrétním příkladu věnuje <b>návrhu responsivního webu</b>, kdy se používá autorův oblíbený postup:</p>


<ol>
  <li>prototypování na papír,</li>
  <li><a href="/mobile-first">mobile-first</a> – nejprve navrhovat pro malé obrazovky telefonů a v případě, že rozhraní na větší obrazovce už dobře nevyužívá prostor, přidat breakpoint a vymyslet lepší řešení,</li>
  <li>dostat strukturu dokumentu co nejdříve do prohlížeče – jde tak velmi brzy vidět, jak obsah bude vypadat na skutečných zařízeních a odhalit tak případné úskalí.</li>
</ol>



<div class="external-content">
  <ul>
    <li>WebExpo 2015: <a href="https://www.webexpo.cz/praha2015/prednaska/designovani-webu-v-prohlizeci/">Designování webů v prohlížeči</a></li>
  </ul>
</div>


<h2 id="zaver">Závěr</h2>

<p>Je pravda, že většinu obsahu je možné najít v trochu jiné podobě na autorově webu <a href="https://www.vzhurudolu.cz">Vzhůru dolů</a> nebo zaslechnout na jeho přednáškách. Kniha je ale pěkně ucelenou kuchařkou na responsivní weby a asi každému, kdo se věnuje dnešním webdesignu, se hodí ji přečíst.</p>