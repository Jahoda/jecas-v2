---
title: "Firefox Developer Edition"
headline: "Firefox Developer Edition"
description: "Vyšla speciální verse Firefoxu pro webové vývojáře. Kde ji stáhnout a co nového nabízí."
date: "2014-11-10"
last_modification: "2014-11-10"
status: 1
tags: ["Produktivita", "Prohlížeče"]
---

Stáhnout se dá z oficiální stránky, kde je i stručné představení vlastností.

[Stáhnout](https://www.mozilla.org/en-US/firefox/developer/)

## Vzhled

Na první pohled po instalaci zaujme tmavý vzhled celého programu, který ladí k [vývojářským nástrojům](/vyvojarske-nastroje) Firefoxu.

## Jádro

Vývojářský **Firefox** byl představen ve versi jádra 35 (*normální* Firefox používá v téže době 33).

## Tlačítko pro vývojářské nástroje

Hlavní viditelnou změnou je přesun tlačítka pro přísup k nástrojům pro vývojáře přímo do **hlavní nabídky**

Lehkou změnu dostala i **kontextová nabídka**, kde má hojně využívaná volba *Prozkoumat prvek* klávesovou zkratku.

## WebIDE

V Developer Firefoxu je přístupný nástroj WebIDE (objevil se už ve [Firefoxu Nightly](http://nightly.mozilla.org/)), který umožňuje kompletní vytváření HTML stránek a JS aplikací přímo v **prostředí prohlížeče**. Tedy bez nějakého **externího editoru**.

Editor ve WebIDE je ale např. proti editoru [Sublime Text](/sublime-text) s [pár pluginy](/pluginy-sublime-text) *chudý příbuzný*.

Na druhou stranu propojení editoru s prohlížečem má něco do sebe (ale jde toho dosáhnout i v [Sublime Text](/zivy-nahled-css)).

Hlavní zajímavá vlastnost *WebIDE* je možnost **vzdáleného debugování**, kdy je možné stránku otevřít například na mobilním zařízení a se stránkou pracovat z počítače.

Příklad použití je na následujícím videu:

[Firefox Add-on Enables Web Development Across Browsers and Devices](https://www.youtube.com/watch?v=kEFbQwB81RE)

## Video-chat

Zajímavá funkce je možnost audio/video chatu. Kdy stačí někomu poslat odkaz a člověk si s ním může začít povídat.

Tato aplikace není omezená na různé prohlížeče, *zavolat* uživateli vývojářského Firefoxu jde i například z **Chrome**.

## Smazání historie

V menu *Customize* se nachází několik užitečných tlačítek, které je vhodné přidat do hlavního panelu.

První užitečná funkce je *Zapomenout*. Díky ní je možné rychle smazat poslední **historii** a **cookies**.

## Tlačítka pro sdílení

Přímo v prohlížeči je možné použít tlačítko, které vyvolá dialog pro sdílení na sociálních sítích. To by mohlo do budoucna pomoci nahradit [sdílecí tlačítka](/sdileci-tlacitka) značně brzdící **načítání webu**.

## Závěr

Je otázka, co vydáním *Firefox Developer Edition* v Mozille sledují. Celkem se nabízí otázka, že by mohlo dojít k **rozdělení Firefoxu** na uživatelskou a vývojářskou část.

Dávalo by to i celkem smysl.

    Pro běžné uživatele jsou vývojářské nástroje **zbytečnou zátěží**, které mohou prohlížeč zpomalovat.

    Pro vývojáře může být lehce komplikované skloubit používání jednoho prohlížeče pro **vývoj** i **prohlížení webu** zároveň.