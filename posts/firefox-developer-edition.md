---
title: "Firefox Developer Edition"
headline: "Firefox Developer Edition"
description: "Vyšla speciální verse Firefoxu pro webové vývojáře. Kde ji stáhnout a co nového nabízí."
date: "2014-11-10"
last_modification: "2014-11-10"
status: 1
tags: ["produktivita", "webove-prohlizece"]
format: "html"
---

<p>Stáhnout se dá z oficiální stránky, kde je i stručné představení vlastností.</p>

<p><a href="https://www.mozilla.org/en-US/firefox/developer/" class="button">Stáhnout</a></p>

<h2 id="vzhled">Vzhled</h2>

<p>Na první pohled po instalaci zaujme tmavý vzhled celého programu, který ladí k <a href="/vyvojarske-nastroje">vývojářským nástrojům</a> Firefoxu.</p>

<p><img src="/files/firefox-developer-edition/vzhled.png" alt="Vzhled Firefoxu pro vývojáře" class="border"></p>








<h2 id="jadro">Jádro</h2>

<p>Vývojářský <b>Firefox</b> byl představen ve versi jádra 35 (<i>normální</i> Firefox používá v téže době 33).</p>





<h2 id="dev-tools">Tlačítko pro vývojářské nástroje</h2>

<p>Hlavní viditelnou změnou je přesun tlačítka pro přísup k nástrojům pro vývojáře přímo do <b>hlavní nabídky</b></p>

<p><img src="/files/firefox-developer-edition/dev-tools.png" alt="Tlačítko pro sdílení" class="border"></p>

<p>Lehkou změnu dostala i <b>kontextová nabídka</b>, kde má hojně využívaná volba <i>Prozkoumat prvek</i> klávesovou zkratku.</p>

<p><img src="/files/firefox-developer-edition/inspect.png" alt="Nabídka pro prozkoumání prvku" class="border"></p>


































<h2 id="web-ide">WebIDE</h2>

<p>V Developer Firefoxu je přístupný nástroj WebIDE (objevil se už ve <a href="http://nightly.mozilla.org/">Firefoxu Nightly</a>), který umožňuje kompletní vytváření HTML stránek a JS aplikací přímo v <b>prostředí prohlížeče</b>. Tedy bez nějakého <b>externího editoru</b>.</p>

<p>Editor ve WebIDE je ale např. proti editoru <a href="/sublime-text">Sublime Text</a> s <a href="/pluginy-sublime-text">pár pluginy</a> <i>chudý příbuzný</i>.</p>

<p><img src="/files/firefox-developer-edition/web-ide.png" alt="Nástroj WebIDE" class="border"></p>

<p>Na druhou stranu propojení editoru s prohlížečem má něco do sebe (ale jde toho dosáhnout i v <a href="/zivy-nahled-css">Sublime Text</a>).</p>

<p>Hlavní zajímavá vlastnost <i>WebIDE</i> je možnost <b>vzdáleného debugování</b>, kdy je možné stránku otevřít například na mobilním zařízení a se stránkou pracovat z počítače.</p>

<p>Příklad použití je na následujícím videu:</p>

<p><a href="https://www.youtube.com/watch?v=kEFbQwB81RE" class="yt">Firefox Add-on Enables Web Development Across Browsers and Devices</a></p>
































































<h2 id="chat">Video-chat</h2>

<p>Zajímavá funkce je možnost audio/video chatu. Kdy stačí někomu poslat odkaz a člověk si s ním může začít povídat.</p>

<p><img src="/files/firefox-developer-edition/talk.png" alt="Chat ve vývojářském Firefoxu" class="border"></p>

<p>Tato aplikace není omezená na různé prohlížeče, <i>zavolat</i> uživateli vývojářského Firefoxu jde i například z <b>Chrome</b>.</p>







<h2 id="zapomenout">Smazání historie</h2>

<p>V menu <i>Customize</i> se nachází několik užitečných tlačítek, které je vhodné přidat do hlavního panelu.</p>

<p><img src="/files/firefox-developer-edition/customize.png" alt="Úprava vzhledu Firefoxu" class="border"></p>


<p>První užitečná funkce je <i>Zapomenout</i>. Díky ní je možné rychle smazat poslední <b>historii</b> a <b>cookies</b>.</p>

<p><img src="/files/firefox-developer-edition/zapomenout.png" alt="Možnost zapomenout" class="border"></p>











<h2 id="sdileni">Tlačítka pro sdílení</h2>

<p>Přímo v prohlížeči je možné použít tlačítko, které vyvolá dialog pro sdílení na sociálních sítích. To by mohlo do budoucna pomoci nahradit <a href="/sdileci-tlacitka">sdílecí tlačítka</a> značně brzdící <b>načítání webu</b>.</p>

<p><img src="/files/firefox-developer-edition/sdileni.png" alt="Tlačítko pro sdílení" class="border"></p>

























<h2 id="zaver">Závěr</h2>

<p>Je otázka, co vydáním <i>Firefox Developer Edition</i> v Mozille sledují. Celkem se nabízí otázka, že by mohlo dojít k <b>rozdělení Firefoxu</b> na uživatelskou a vývojářskou část.</p>

<p>Dávalo by to i celkem smysl.</p>

<ul>
  <li>
    <p>Pro běžné uživatele jsou vývojářské nástroje <b>zbytečnou zátěží</b>, které mohou prohlížeč zpomalovat.</p>
  </li>
  
  <li>
    <p>Pro vývojáře může být lehce komplikované skloubit používání jednoho prohlížeče pro <b>vývoj</b> i <b>prohlížení webu</b> zároveň.</p>
  </li>
</ul>
