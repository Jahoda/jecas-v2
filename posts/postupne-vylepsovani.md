---
title: "Postupné vylepšování"
headline: "Postupné vylepšování"
description: "Postupné vylepšování je postup tvorby webu, kdy se začíná nejprve s podporou nejprimitivnějších zařízení."
date: "2016-03-10"
last_modification: "2016-03-10"
status: 0
tags: []
format: "html"
---

<p>Pojem <i lang="en">Progressive enhancement</i> je mezi některými webdesignery značně populární. Česky ho jde přeložit jako progresivní nebo postupné vylepšování.</p>


<p>Podstata je v tom, že se stránka vytváří nejprve tak, aby rozumně fungovala v prehistorických zařízeních a postupným vylepšováním se přidávají funkce pro nová zařízení.</p>



<p>Web tedy nejprve počítá s tím, že se zobrazí jen v <a href="/html">HTML</a> podobě, následně, že se povede i aplikování <a href="/css">CSS</a> a nakonec i rozšiřující efekty v <a href="/js">JavaScriptu</a>.</p>

<p>Postup je zajistit funkci v pořadí:</p>

<ol>
  <li>HTML,</li>
  <li>CSS,</li>
  <li>JavaScript</li>
</ol>



<p>To je výhodné tím, že HTML a CSS jsou oproti JavaScriptu tolerantnější k chybám.</p>




<h2 id="shodne">Shodná funkčnost</h2>

<p>Myšlenka <i>postupného vylepšování</i> nehlásá stejnou funkčnost napříč prohlížeči, ale aby stránka nebo její <b>kritické části</b> fungovaly pokud možno i ve velmi starých prohlížečích.</p>

<p>Novější prohlížeče potom mohou dostat lepší funkčnost díky JavaScriptu.</p>


<h2 id="odkazy">Odkazy</h2>

<ul>
  <li>Paul Kinchla: <a href="https://paulkinchla.com/blog/javascript-is-a-ghost/">JavaScript is a Ghost</a></li>
</ul>