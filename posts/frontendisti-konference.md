---
title: "Zúčastněte se online konference Frontendisti.cz"
headline: "Zúčastněte se online konference Frontendisti.cz"
description: "V sobotu 29. 5. 2021 od 10.00 do 16.30 bude česká online konference o webovém frontendu."
date: "2021-05-22"
last_modification: "2021-05-22"
status: 1
tags: ["Konference"]
---

[Frontendisti.cz](https://frontendisti.cz) je český spolek příznivců webového frontendu.

Docela populární je [skupina na Facebooku](https://www.facebook.com/groups/frontendisti), kterou doporučuji sledovat.

Nyní se chystají uspořádat **online konferenci čistě o frontendu a v češtině** (a částečně nejspíš i slovenštině).

Nemusíte nikam chodit a vstupenka stojí **290 Kč**, takže doporučuji rovnou [zakoupit](https://form.simpleshop.cz/jArV/buy/). Nákup zabere chvíli a v ceně je i záznam, pokud by sobotní čas nevyhovoval. Takže není moc o čem přemýšlet.

Sledovat ji bude možné na platformě [Hopin](https://hopin.com).

## Na co se těším

Zajímavé mi přijde všechno, ale nejvíc na:

    Tailwind CSS:
framework, který zvládne každý grafický návrh?

    Kódování pomocí [CSS utility tříd v HTML](/expressive-css) má své příznivce i odpůrce.

    Tailwind je asi nejkomplexnější framework pro kódování bez psaní CSS.

    Rychlost webu:
nejčastější chyby, které kazí Web Vitals

    [Zrychlovat web](/zrychlovani) se hodí vždy.

    Pokročilá práce s Next.js:
hybridní weby a moderní deployment

    [Next.js](https://nextjs.org) je framework v Reactu pro pohodlné vytváření statických stránek v JavaScriptu. Za mě vhodný způsob jak dnes dělat jednoduší weby.

    ESLint je dobrý sluha,
ale ešte lepší pán

    Automatické kontrolování a oprava JS kódu ESLintem je podle mě už nutnost, jak udržet jakž takže podobný při práci s více lidmi.

    10 novinek v CSS

    V CSS pořád vznikají nové věci.

    Co to je Vite a proč už nechceme CommonJS?

    [Vite](/vite) je nástroj pro super rychlé buildění projektu během vývoje i pro produkci.

    Jak škálujeme design systém v Productboardu

    Mít pořádek v UI prvcích je jedna z největších výzev u dlouhodobých projektů.

    Vue.js 3:
stav ekosystému a výhled do budoucna

    Možná je pomalu čas přecházet na Vue.js 3.

    Přístupnost: mnohdy stačí málo

    Hodně přehlížená věc, při tom často stačí fakt málo – používat správné HTML elementy nebo třeba přidat [ARIA atributy](/aria).

Takže doporučuji navštívit [web konference](https://frontendisti.cz/konference) a koupit si vstupenku.