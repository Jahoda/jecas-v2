---
title: "PhpStorm, nebo WebStorm?"
headline: "PhpStorm, nebo WebStorm?"
description: "Hodí se pro vývoj webu používat PhpStorm, nebo WebStorm? Jaké jsou rozdíly."
date: "2020-05-07"
last_modification: "2020-05-07"
status: 1
tags: ["Produktivita", "Rady a nápady"]
---

Jedná se o dva **placené editory/IDE** od firmy [JetBrains](https://www.jetbrains.com/products.html#type=ide). Vzhledem k tomu, že vychází ze stejného základu, jsou si dost podobné.

PhpStorm:

WebStorm:

Jaký ale zvolit pro vytváření webů?

Odpověď je jednoduchá:

  **PhpStorm** je **WebStorm** obohacený o podporu [PHP](/php) a databasí.

Pokud tedy člověk chce pracovat s PHP a třeba s MySQL přímo v editoru, potřebuje PhpStorm.

Plnohodnotná podpora [HTML](/html), [CSS](/css) nebo [JavaScriptu](/js) – včetně populárních JS frameworků jako je **React** nebo **Vue.js** – je v PhpStormu i WebStormu.

Osobně roky píšu v PhpStormu veškeré frontendy, CSS i [single page aplikace](/spa). Zní to možná trochu divně, ale není s tím žádný problém.

Neznám aktuálně lepší nástroj, který pro vývoj používat.

## Má smysl používat WebStorm?

Mohlo by se zdát, že ne, když funkčně neumí nic navíc…

Hlavní výhoda WebStormu je asi **o třetinu nižší cena** (*v roce 2020: 339 Kč vs. 479 Kč za měsíc*).

Druhý rozdíl je v přednastavených pluginech. Všechny je lze ale zdarma doinstalovat do PhpStormu.

Pro toho, kdo určitě ví, že v PHP nikdy nic psát nebude, je **lepší volba WebStorm**.

Nepodpora PHP ve WebStormu ale neznamená, že se v něm `*.php` soubory nedají prohlížet nebo editovat. Dokonce funguje i barvení kódu.

Dá se říct, že je WebStorm pořád lepší PHP editor, než který jsem používal před 15 lety.

## Podpora Latte

I pokud by člověk potřeboval vytvářet či upravovat šablony v patrně nejlepším šablonovacím systému [Latte](https://latte.nette.org/cs/), není s tím ve WebStormu problém.

K tomu potřebný [plugin](https://plugins.jetbrains.com/plugin/7457-latte) funguje i ve WebStormu.