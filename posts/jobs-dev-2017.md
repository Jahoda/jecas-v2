---
title: "Pozvánka na Jobs Dev 2017"
headline: "Pozvánka na Jobs Dev 2017"
description: "Jobs Dev 2017 je veletrh práce pro programátory, který se uskuteční 8. dubna na Fakultě architektury ČVUT v Dejvicích."
date: "2016-12-22"
last_modification: "2017-01-04"
status: 1
tags: ["konference"]
format: "html"
---

<div class="autor-profile">
  <p>Autorem pozvánky je <b>Honza Hlaváč</b> / Ošklivý Sup</p>
</div>


<p>Dobrý den všem čtenářům,<br> rozhodl jsem se <b>připravit pro programátory
  veletrh práce</b>. Inspirovala mne k&nbsp;tomu podobná aktivita firem na většině
konferencí, opětovaný zájem ze strany jejich návštěvníků a moje osobní
zkušenost s&nbsp;hledáním práce a získáváním kontaktů. Myslím si, že
každý, koho zajímá jeho kariérní i&nbsp;profesní rozvoj, dokáže využít a
zhodnotit příležitosti z&nbsp;veletrhu ve svůj prospěch.</p>

<p>Veletrh se uskuteční v&nbsp;Praze v&nbsp;sobotu 8.&nbsp;4. na Fakultě architektury
ČVUT v&nbsp;Dejvicích.</p>

<p>Hlavním cílem veletrhu je, aby byl přínosný pro jeho návštěvníky,
tedy pro vás. Jak toho chci dosáhnout, jsem shrnul do pěti&nbsp;bodů:</p>

<ol>
    <li>
      <p>V&nbsp;rámci veletrhu za vás seženu <b>mnoho zajímavých firem</b>, ke kterým se
    jako jednotlivci budete těžko dostávat. Můžete tak na veletrhu jednoduše
    oslovit přímo lidi z&nbsp;těchto firem za jediný den. Díky tomu nejen
    zjistíte, zda o&nbsp;vás mají zájem, ale i&nbsp;jaká je firemní kultura a zda by
    vám sedli lidé v&nbsp;týmu. Firem by na veletrhu mělo být 100&nbsp;až 200&nbsp;a
    půjde vždy jen o&nbsp;přímé zaměstnavatele. Na veletrhu <b>nebudou vystavovat
      žádné personální agentury</b>.</p>
    </li>

    <li>
      <p>Veletrh má ambice dostat velké množství programátorů na jedno místo
    (kapacita je <b>2&nbsp;500&nbsp;lidí</b>). Budete tak mít možnost navázat kontakty
    s&nbsp;dalšími lidmi z&nbsp;vašeho oboru a dostatek času na networking. To platí
    i&nbsp;pro méně početné <b>programátorské komunity</b>, které se taktéž na akci
    pokusíme nalákat.</p>
    </li>

    <li>
      <p>Aby byl veletrh ještě přínosnější, bude doprovázen <b>bohatým
      programem</b> přednášek. Pro hlavní programovací jazyky plánujeme vždy
    několik přednášek pro každý jazyk. K&nbsp;tomu bude ještě <b>velké množství
        jednotlivých přednášek nebo workshopů</b> pro méně časté jazyky nebo obory
    (Ruby, Hadoop, atd.). Na své si přijdou samozřejmě i&nbsp;herní vývojáři
    nebo programátoři mobilních aplikací.</p>
    </li>

    <li>
      <p>Další ambice veletrhu je pro vás připravit několik <b>velkých soutěží
        v&nbsp;programování</b> o&nbsp;ceny (cílem je do každé soutěže zajistit <b>výhru
        100&nbsp;000&nbsp;Kč</b>). Pro každý hlavní jazyk bude jedna soutěž (tedy asi 5&ndash;7
    velkých soutěží). Kromě nich budete moci u&nbsp;každé prezentující se firmy
    soutěžit o&nbsp;menší hmotnou cenu do 10&nbsp;000&nbsp;Kč (telefon, tablet, hardware,
    licence,…).</p>
    </li>

    <li>
      <p>Samozřejmostí je pak hromada novinek, které na veletrh s&nbsp;sebou firmy
    přinesou a které si zde budete moci vyzkoušet či osahat.</p>
    </li>
</ol>

<p>Oslovuji vás, protože se aktuálně snažím ověřit zájem z&nbsp;vaší
strany&nbsp;&ndash; programátorů. Proto pokud vás taková akce zajímá, můžete se
na webu jobsdev.cz <a href="https://docs.google.com/forms/d/e/1FAIpQLSd9wz3H4B1clR2WZSYDh7J0Q5Zd-tL6fMDPQ8YcPlc9D0Xlig/viewform">registrovat</a> a také mi v&nbsp;registračním formuláři dát
tipy, co by na veletrhu ještě mohlo být a v&nbsp;čem je pro vás zajímavý. Na
základě počtu předběžných registrací budu moci lépe celou akci
připravit, proto pokud vás veletrh zajímá, zaregistrujte se už teď.
Registrace (celá účast) je samozřejmě zcela zdarma.</p>

<p>Budu moc rád i&nbsp;za jakoukoliv další podporu z&nbsp;vaší strany a šíření
informace o&nbsp;veletrhu (FB, TW, Linkedin, blogy,..). Pomůžete mi tak dostat na
veletrh další programátory a budete tak moci navázat více kontaktů nebo
vyslechnout více přednášek.</p>

<p>Pokud jste členy nějaké programátorské komunity a zajímala by vás
spolupráce s&nbsp;veletrhem, napište mi na admin&#64;<!-- -->jobsdev.cz. Mohu vám
zajistit na veletrhu prostor pro workshop, přednášku nebo třeba stánek
k&nbsp;propagaci vaší komunity.</p>

<p>Pro aktuální informace sledujte web <a href="http://www.jobsdev.cz/">jobsdev.cz</a> nebo Twitter <a href="https://twitter.com/jobsdevcz">@jobsdevcz</a> či tady <a href="https://www.facebook.com/jobsdevcz/">FB stránku</a>.</p>

<p>Díky a pěkný den, Honza Hlaváč.</p>