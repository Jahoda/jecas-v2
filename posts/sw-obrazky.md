---
title: "V jakém programu upravovat obrázky"
headline: "V jakém programu upravovat obrázky"
description: "Jaký program zvolit pro rychlou úpravu obrázků."
date: "2023-01-07"
last_modification: "2023-01-11"
status: 1
tags: ["Produktivita", "Obrázky"]
---

Čas od času potřebuju upravit obrázek. Typicky oříznout nějaký screenshot na přesnou velikost, něco do něj dopsat/dokreslit. Nebo více screenshotů nakombinovat dohromady.

## Figma

Aktuálně je můj preferovaný nástroj [Figma](https://www.figma.com/).

Zpravidla se používá na návrh grafiky webů a aplikací, ale i drobné úpravy a export v potřebných rozměrech zvládá výborně.

Běží online, takže se nemusí nic instalovat a vše je dostupné odkudkoliv. Jde používat bezplatně a má poměrně jednoduché rozhraní.

## Snímky obrazovky v macOS

Celkem použitelná je aplikace dostupná přímo v macOS pro screenshoty.

Vyvolá se zkratkou ⌘ + Shift + č (klávesa 4).

Potom je možné udělat libovolný výstřižek a následně do něj kreslit.

Případně k té kombinaci ještě zmáčknout Ctrl, čímž se uloží do schránky, a vložit ho do Figmy.

## Photopea

[Photopea](https://www.photopea.com) je takový Adobe Photoshop běžící v prohlížeči.

Pokud se člověk smíří s otravnými reklamami, tak jde používat i bezplatně.

Hodí se hlavně pro pokročilejší úpravy fotek. Pro mé účely má zbytečně moc funkcí a je zbytečně komplikovaný.

## Affinity Designer

[Affinity Designer](https://affinity.serif.com/en-us/designer/) je zástupce  klasického programu běžícího přímo v počítači.

Dá se koupit často v akci okolo **1000 Kč** na pořád (nejde o předplatné, jak bývá často zvykem).

Používal jsem hlavně dříve, ale Figma mi ho nahradila.