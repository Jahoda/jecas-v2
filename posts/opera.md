---
title: "Proč používat Operu"
headline: "20 důvodů proč používám Operu"
description: "Mých 20 důvodů, co mě drží u <a href='http://www.opera.com/'>prohlížeče Opera</a>."
date: "2013-05-26"
last_modification: "2013-05-26"
status: 1
tags: ["Produktivita", "Prohlížeče"]
---

Jelikož používám kromě hlavního prohlížeče (Opery) i&nbsp;Explorer,
Chrome a Firefox, tak mám docela dobrou představu, který prohlížeč co
umí a co ne.

Když to vezmu souhrnně, tak potřebuji prohlížeč, co splňuje
následující:

    **Upravitelné GUI**&nbsp;&ndash; Opera je snad jediný prohlížeč, kde si
    jakékoliv tlačítko nebo část rozhraní můžu dát kamkoliv. Vadí mi
    nějaké výchozí tlačítko nebo panel? RMB → Odstranit z&nbsp;lišty →
    Hotovo. Chci mít možnost si jednoduše vytvořit i&nbsp;tlačítko vlastní a
    libovolně si ho umístit.

    **Gesta myší**&nbsp;&ndash; opravdová gesta, ne jen nějaká JS
    náhrada, nýbrž gesta funkční napříč celým prohlížečem, tj. i&nbsp;v&nbsp;nabídkách,
    záložkách, RSS zprávách&nbsp;atd.

    **Panely s&nbsp;náhledem webu**. Možnost si tyto záložky
    s&nbsp;náhledy dát na stranu (vhodné u&nbsp;širokoúhlého NTB, kde je problém
    s&nbsp;místem víc na výšku než šířku).

    Jednoduchý **blokovač obsahu**&nbsp;&ndash; něco mě na stránce
    otravuje: RMB → Blokovat →&nbsp;Hotovo

    **Zvětšování stránek**&nbsp;&ndash; při čtení delších
    stránek si rád zvětšuji písmo. V&nbsp;závislosti na defaultní velikosti
    písma si kliknu do té stupnice a hotovo. Klávesami + a
    - se stránka zvětšuje jemně, klávesou * se přepnu do
    100&nbsp;%. Zvětšování se týká jen konkrétní stránky a stránek z&nbsp;této
    otvíraných. Pokud se při zvětšení má tendenci objevit posuvník, mám
    k&nbsp;disposici funkci, která přizpůsobí stránku tak, aby se hezky vešla
    celá na monitor bez něj.

    **Práce se záložkami**&nbsp;&ndash; když zavřu záložku, tak se
    musí objevit předchozí otevřená, nikoliv ta vlevo od zavřené. Záložky
    musí jít seskupovat pomocí drag &amp; drop a celou skupinu sbalit/rozbalit.
    Nesmí chybět Ctrl + Z&nbsp;pro vrácení omylem zavřené
    záložky ani seznam všech zavřených na jedno kliknutí. Záložky musí jít
    duplikovat.

    Možnost **chytit okno prohlížeče nad záložkami**. Rád
    používám AeroSnap a pokud chci zmenšit okno z&nbsp;maximalisovaného, chci mít
    možnost jej nahoře chytit, i&nbsp;když je horní strana plná záložek.

    **Poznámky**&nbsp;&ndash; označit text a mít možnost jej uložit
    jako poznámku.

    **Synchronisace** záložek, poznámek, zadaných adres,
    rychlého přístupu&nbsp;atd.

    Možnost **rovnou spustit stahovaný soubor**.

    **Rychlý přístup**, kde si mohu každou stránku umístit na
    libovolnou posici, mohu si nastavit libovolný počet sloupců a velikost
    jednotlivých stránek.

    **Snadná tvorba vyhledávačů**&nbsp;&ndash; z&nbsp;libovolného
    formulářového pole si za pár sekund vytvořím vyhledávač s&nbsp;přiřazeným
    klíčem. Tyto vyhledávače potom musí být možno použít přes kontextovou
    nabídku na označený&nbsp;text.

    **Místní nastavení** pro každou stránku&nbsp;&ndash; běžně mám
    nastaven prohlížeč, aby neposílal [referer](/referer)&nbsp;&ndash; tudíž musí jít jeho
    odesílání jednoduše (pro web, kde jej potřebuji) zapnout. Stejně tak
    jednoduše si chci přiřazovat vlastní JS nebo&nbsp;CSS.

    **Zadání osobních údajů**&nbsp;&ndash; v&nbsp;Opeře si uložím
    položky, které často stejně vypisuji a jsou mi potom nabízeny.

    Text odkazu lze označit běžným způsobem&nbsp;&ndash; odhadovat v&nbsp;jakém
    místě nad ním lze označení provést je nepřípustné.

    **Klávesové zkratky**&nbsp;&ndash; musejí jít snadno a libovolně
    nastavit. Klávesa H musí umožnit přepsat URL (velmi pohodlné, když chce člověk psát něco do adresního řádku), Ctrl +
    B musí fungovat jako „Vložit a přejít&nbsp;na“.

    **Uložit stránku**&nbsp;&ndash; se vším všudy do jednoho souboru /
    se vším všudy jako HTML (+ složka se obrázky, styly atd.) / jen&nbsp;HTML.

    **Relace**&nbsp;&ndash; celou sestavu otevřených záložek lze
    uložit (včetně zapamatování případného odrolování) pro budoucí
    otevření.

    **Vlastní lišta**, která lze jedním tlačítkem
    zobrazit/skrýt.

    Odeslání **formuláře do nové záložky** (popř. na
    pozadí).

    To jsou asi nejzásadnější věci, co mi brání používat primárně jiný prohlížeč (ač mně v Opeře plno věcí vadí). Myslím, že žádný jiný
    tyto všechny podmínky bohužel nesplňuje. Nejblíž by se těmto funkcím základní
    Opery nejspíš přiblížil Firefox po týdenním instalování doplňků.