---
title: "Proč Seznam převádí zkratky na malá písmena"
headline: "Zmenšení zkratek ve vyhledávání Seznamu"
description: "Vyhledávač Seznam.cz někdy převádí ve výsledcích hledání VELKÁ písmena na malá. Kdy a proč?"
date: "2015-05-17"
last_modification: "2015-09-15"
status: 1
tags: ["SEO", "Seznam"]
---

Úpravy podoby titulku (HTML značka `&lt;title>`) jsou u internetových vyhledávačů běžná věc. Jedna z úprav, které provádí český [Seznam](/seznam), je **převod titulku** psaného VELKÝMI PÍSMENY na malá.

Má to dobrý úmysl – titulek napsaný po stisknutí klávesy CapsLock by neprávem přitahoval vyšší pozornost.

Bohužel se **změna na malá písmena** týká i zažitých zkratek. Ukázka hledání zkratky „[HTML](http://search.seznam.cz/?q=HTML+site%3Ajecas.cz)“ na tomto webu:

Jak je vidět z výsledků, převod na malá písmena se aplikuje v případě, že je v titulku stránky **vysoké procento velkých písmen**.

Podle mých testů je hranice někde kolem **jedné třetiny**.

Když je kromě zkratky napsaná značná část malými písmeny, zkratka přežije v původní velké podobě. Zbavit se nechtěného převodu tak jde **psaním delších titulků**.

Tuto úpravu Seznam aplikuje od roku 2007:

  Nové snippety jsou především: vizuálně vzájemně férové – pokud je v textu „příliš mnoho“ slov kapitálkami, přepíšeme je malými písmeny

  – Blog fulltextového týmu: [Upravené snippety](http://fulltext.sblog.cz/2007/10/11/upravene-snippety/)

## Výjimky

Některé známé zkratky se zobrazují v původní podobě i při vysokém podílu velkých písmen:

Nejspíš je to tak v případech, kdy **je zkratka přímo hledaným řetězcem**, protože jinak se název té samé stránky převede:

## Vyjádření ze Seznamu

V květnu 2015 se k tomuto tématu vyjádřil **Dušan Janovský**:

  Je tam nějaká logika, aby se v titulku neobjevovaly texty psané velkými písmeny. Není lehké vůbec zadefinovat, jak se to má chovat.

  – **Dušan Janovský** na [Facebooku](https://www.facebook.com/dusan.janovsky/posts/10204529024529128)

## Odkazy jinam

  - Fulltext blog: [Upravené snippety](http://fulltext.sblog.cz/2007/10/11/upravene-snippety/)

  - Diskuse JPW: [Proč Seznam ve fulltextu cenzuruje velká písmena? ](http://diskuse.jakpsatweb.cz/?action=vthread&forum=13&topic=62209)

  - [Seznam ze zkratky CZ v titulku stránky udělá Cz](https://www.facebook.com/dusan.janovsky/posts/10204529024529128) – diskuse na Facebooku