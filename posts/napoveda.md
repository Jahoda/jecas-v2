---
title: "Jak řešit nápovědu na webu"
headline: "Nápověda na webu"
description: "Jak vytvářet nápovědu na webových stránkách."
date: "2014-12-28"
last_modification: "2015-01-15"
status: 1
tags: ["Rady a nápady"]
---

Ideální stav webové aplikace je takový, že uživatel dobře **pochopí a najde všechny funkce**, které potřebuje.

U aplikací, které jsou funkčně hodně bohaté, je ale prakticky nemožné skloubit dva požadavky:

  - mít funkce webu **pochopitelné**,

  - **nezahltit** návštěvníka informacemi

## Nevnucovat nápovědu

Většina návštěvníků si web raději **osahá vlastním způsobem**, než aby četli nápovědu. Dalším faktem je, že v momentě, kdy se člověk na webu ještě ani **nerozkoukal**, mu nápověda příliš nepomůže.

## Interaktivní průvodce

Lepším způsobem může být průvodce, který v *živé* HTML stránce zvýrazní a popíše funkci jednotlivých bloků.

    - [Tutoriál na webu](/tutorial)

Problém takového řešení je ale zase v tom, že každý uživatel bude mít **individuální potřebu** ve vysvětlování různých částí, takže jeden universální tutoriál nebude ideální.

## Tipy na základě akce

Asi nejlepší způsob je servírovat jednotlivé nápovědy nenásilně na základě **uživatelských akcí**.

V nejjednodušší podobě k tomu jde použít **popisky po najetí myší**. Na této ukázce je kromě vysvětlení funkce tlačítka zobrazena i jeho klávesová zkratka.

    - [JS tooltip](/js-tooltip) – popisek po najetí v JavaScriptu

    - [Popisek po najetí myší](/tooltip) – řešení čistě v CSS

    - [Stylování atributu title](/atribut-title)

Znáte nějaký web, kde je nápověda dobře řešena? Podělte se prosím o odkaz v komentářích.