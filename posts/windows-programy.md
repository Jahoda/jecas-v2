---
title: "50 nejlepších programů pro Windows"
headline: "50 nejlepších programů pro Windows"
description: "Jaké užitečné programy se hodí nainstalovat do Windows."
date: "2015-11-06"
last_modification: "2015-11-09"
status: 1
tags: ["Produktivita", "Windows"]
---

Uvedené programy fungují ve [Windows 10](/windows-10), ale neměl by s nimi být problém i ve starších operačních systémů od Microsoftu.

U každého programu je uveden **odkaz ke stažení**, krátký popis a obrázek. Popis je možné skrýt/zobrazit následujícím tlačítkem:

Skrýt/zobrazit popis programů

## Screenshoty a videa

### ShareX

[Stáhnout ShareX](https://getsharex.com/)

Nástroj pro rychlé **vytváření a sdílení screenshotů nebo videí**. Stačí zmáčknout PrintScreen a ShareX sám nahraje snímek obrazovky na obrázkový hosting a uloží odkaz na obrázek do schránky.

Pro záznam videa slouží Shift + PrintScreen. Video se může ukládat do MP4, takže je relativně dobře použitelné i pro vložení na webové stránky.

Jako úložiště jde používat i vlastní server.

Na screenshotech je možné ponechat kursor myši.

### Fraps

[Stáhnout Fraps](http://www.fraps.com/download.php)

Populární program pro vytváření screenshotů a nahrávání videí v **počítačových hrách**.

Dokáže zobrazovat i **FPS** (počet snímků za vteřinu).

Ve variantě zdarma přidává do videa vodoznak.

### ScreenToGif

[Stáhnout ScreenToGif](https://screentogif.codeplex.com/)

Program pro záznam obrazovky do GIFu:

    - [Video-záznam obrazovky do GIFu](/video-gif)

### Ezvid

[Stáhnout Ezvid](http://www.ezvid.com/download)

Záznam obrazovky. Obsahuje základní funkce pro úpravu videa. Má k disposici i několik zvukových schémat pro použití jako hudbu na pozadí.

Umí přímo nahrávat videa na [YouTube](/youtube).

## Hudba

### Spotify

[Stáhnout Spotify](https://www.spotify.com/cz/download/)

Streamované přehrávání hudby. Pokud je člověk připojen k internetu, může si za pár sekund najít a přehrát téměř libovolnou hudbu.

Není potřeba za něj platit – akorát občas přehraje mezi skladbami reklamu.

Placený *Premium* účet má smysl asi hlavně při **používání na mobilu**, kde se ve *Spotify Free* přehrávají alba náhodně.

### VLC

[Stáhnout VLC](http://www.videolan.org/vlc/)

VLC media player je jednoduchý program pro přehrávání prakticky jakéhokoliv videa. Jde v něm přehrávat i hudbu, ale na to se zdá přehlednější přehrávač přímo ve **Windows 10** – **Hudba Groove**.

Umí **připojit titulky** a měnit jejich časování, takže se hodí i pro přehrávání filmů a seriálů.

## Grafické editory

### Inkscape

[Stáhnout Inkscape](https://inkscape.org/en/download/)

Zdarma editor použitelný ke kreslení vektorové grafiky – vytváření a úpravám [SVG obrázků](/svg).

Jeho uživatelské rozhraní nepatří úplně k tomu nejlepšímu. Občas je problém se v programu vyznat.

### paint.net

[Stáhnout paint.net](http://www.getpaint.net/download.html)

Free editor pro úpravu fotek.

### IrfanView

[Stáhnout IrfanView](http://www.irfanview.cz/download.php)

Jednoduchý a rychlý prohlížeč obrázků. Umí bleskurychle otevírat obrázkové soubory a provádět i základní úpravy jako otočení, převrácení, oříznutí a podobně.

K disposici jsou i nějaké ty efekty.

Velmi užitečná funkce je **hromadná úprava obrázků**. Spouští se klávesou B a slouží ke změně formátu, kvality nebo velikosti všech vybraných obrázků najednou.

## Textové editory

### Sublime Text

[Stáhnout Sublime Text](http://www.sublimetext.com/)

Textový editor vhodný ke kódování HTML a CSS, relativně použitelný i pro JavaScript a PHP.

V době vydání nabízel revoluční funkce jako **vícenásobný kursor**, označování dalších výskytu označeného textu, snippety a podobně. Užitečné funkce jdou doplňovat i pomocí pluginů.

    - [10 důvodů proč používám Sublime Text](/sublime-text)

    - [Pluginy v Sublime Text](/pluginy-sublime-text)

V dnešní době už ho konkurence dotáhla a v něčem i předčila.

Tomuto editoru se věnuje celá kategorie [Sublime Text](/st).

### PSPad

[Stáhnout PSPad](http://www.pspad.com/cz/download.php)

Používám hlavně ze setrvačnosti, protože v něm mám uložené některé FTP přístupy.

Jinak jde na dnešní dobu o **zastaralý editor**. Drobná výhoda pro někoho může být, že je česky.

### NetBeans

Programátorské IDE. Spouští se velmi dlouho a je celkem náročný na HW. Oproti **Sublime Text** není tak dobře použitelný, ale některé funkce jsou užitečné.

Třeba napovídání funkcí s **zobrazováním dokumentace** je hodně užitečné. Pro psaní v [PHP](/php) se to dost hodí.

Také obsahuje nástroj pro celkem pohodlné používání GITu.

### EditPad

[Stáhnout EditPad](http://www.editpadlite.com/)

Textový editor pro úpravu hodně **velkých souborů**. Typicky ho používám k úpravám pomocí regulárních výrazů v SQL exportech z database.

### Visual Studio Code

[Stáhnout Visual Studio Code](https://code.visualstudio.com/)

Moderní multiplatformní editor od **Microsoftu**. Funguje kromě **Windows** na **Linuxu** i **Mac OS X**.

Přináší některé zajímavé prvky:

    Otevřené soubory se nezobrazují v záložkách jako v případě **Sublime Text**, ale jsou v průzkumníkovi pod *Working files*.

    Zajímavá je funkce pro rozdělení editoru do více oken. Je potom možné si **tentýž soubor otevřít dvakrát**. Pro úpravu dlouhých souborů to vypadá užitečně.

    Integrace GITu.

    Upozorňování na chyby v kódu.

    Jinak **Visual Studio Code** nabízí standardní funkce jako napovídání kódu, snippety a podobně.

### Brackets

[Stáhnout Brackets](http://brackets.io/)

Editor zaměřený na HTML/CSS kodéry.

Asi nejzajímavější je možnost přidávat nová CSS pravidla přímo při prohlížení HTML kódu. Není tak nutné neustále skákat mezi HTML a CSS.

### Microsoft Expression Web

[Stáhnout Expression Web](https://www.microsoft.com/expression/eng/#web)

Offline [WYSIWYG](/wysiwyg) editor od MS. Lepší WYSIWYG editor pro psaní webu nejspíš neexistuje. Je zdarma.

## Webové prohlížeče

Pro testování webů v různých prohlížečů je dobré jich mít hodně. Hodně prohlížečů se hodí i pro používání **více identit** a uživatelských účtů na sociálních sítích.

Některé prohlížeče sice umožňují používat více identit, ale používat hromadu prohlížečů je také řešení.

### Internet Explorer 11

Poslední verse **IE**. Kromě **IE 11** obsahuje vykreslovací jádra **IE 10**, **IE 9**, **IE 8**, **IE 7** nebo **IE 5**. Dobře se tedy hodí pro testování webů v různých **IE**.

    - [Internet Explorer 11](/ie11)

### Edge

Nástupce **Internet Exploreru**. Je dostupný ve **Windows 10**.

    - [Microsoft Edge](/microsoft-edge)

### Opera 12.17

[Stáhnout Operu 12](http://www.opera.com/download/guide/?os=windows&ver=12.17&local=y)

Poslední verse klasické **Opery** z 23. dubna 2014. Její vývoj byl ukončen.

Postupně v ní některé weby přestávají fungovat. Ještě u ní kvůli pár věcem zůstávám:

    - [20 důvodů proč používám Operu 12](/opera)

Občas nabízí aktualisaci na novější **Operu**, kterou je potřeba zavřít.

### Opera

[Web Opery](http://opera.com)

**Opera 15** a novější je takový lehce převlečený **Chrome**. S původním prohlížečem toho nemá moc společného.

### Chrome

[Stáhnout Chrome](https://www.google.com/intl/cs/chrome/)

Prohlížeč od [Google](/google). Aktuálně je nejvíce rozšířený mezi uživateli. Funguje v něm drtivá většina webů.

### Chrome Canary

[Stáhnout Chrome Canary](https://www.google.com/chrome/browser/canary.html)

Vývojářská varianta **Google Chrome**. Je možné si v něm vyzkoušet technologie, které se teprve po čase objeví v normálním **Chrome**.

### Firefox Developer Edition

[Stáhnout Firefox Developer](https://www.mozilla.org/en-US/firefox/developer/)

Vývojářská verse **Firefoxu**. Obsahuje novinky, které se do normálního **Firefoxu** dostanou později.

    - [Firefox Developer Edition](/firefox-developer-edition)

### Vivaldi

[Stáhnout Vivaldi](https://vivaldi.com/)

Pokus o navázání na starou **Operu 12**.

### Seznam.cz

[Stáhnout Seznam prohlížeč](https://www.seznam.cz/aplikace/)

Prohlížeč od Seznam.cz. Používá vykreslovací jádro **Blink** a je určen hlavně pro nenáročné uživatele.

    - [Seznam.cz prohlížeč](/seznam-prohlizec)

### Yandex Browser

[Stáhnout Yandex Browser](https://browser.yandex.com/)

Prohlížeč od ruského vyhledávače **Yandexu**.

    - [Prohlížeč Yandex](/yandex) – co nabízí webový prohlížeč Yandex Browser

### IETester

[Stáhnout IETester](http://www.my-debugbar.com/wiki/IETester/HomePage)

Testování webů ve starších **IE**. Není už tolik užitečný jako dřív, protože v **IE 11** jde přímo přepínat režim starších **IE** a pro 100% testování je stejně nutný virtuální stroj.

    - [Testování webů napříč prohlížeči](/prohlizece)

## Stahování

### µTorrent

[Stáhnout µTorrent](http://www.utorrent.cz/)

Stahování z torrentů.

### FreeRapid Downloader

[Stáhnout FreeRapid Downloader](http://wordrider.net/freerapid/)

Stahování souborů ze známých úložišť (jako např. uložto.cz) bez nutnosti **opisovat kontrolní kódy**.

Když je spuštěný, monitoruje obsah schránky, takže stačí jen zkopírovat URL a FreeRapid nabídne stahování.

## Užitečné nástroje

### f.lux

[Stáhnout f.lux](https://justgetflux.com/)

Mění intensitu a teplotu barev monitoru v závislosti na denní době (východu/západu slunce).

V noci tak monitor nezáří a nad ránem člověk pozná, že se rozednívá, aniž by musel vytáhnout roletu.

Údajně by používání **f.lux** mělo méně unavovat oči.

### RescueTime

[Web RescueTime](https://www.rescuetime.com/)

**Sleduje aktivitu**, která se na PC provádí, a jednotlivé aplikace/weby dělí na produktivní po neproduktivní.

Jendou za týden posílá e-mail s týdením přehledem.

### Bullzip PDF printer

[Stáhnout Bullzip](http://www.bullzip.com/products/pdf/info.php#download)

Virtuální tiskárna pro vytváření PDF.

Při volbě *Tisk* se Bullzip objeví jako další tiskárna, která výsledný obsah **uloží do PDF**.

### DAEMON Tools Lite

[Stáhnout DAEMON Tools](http://www.daemon-tools.cc/downloads)

Program pro připojení ISO image do virtuální CD/DVD mechaniky.

### Astroburn Lite

[Stáhnout Astroburn](http://www.astroburn.com/)

Jednoduchý vypalovací program z ISO.

### hide.me VPN

[Stáhnout hide.me VPN](https://hide.me/en/software)

VPN pro přístup na zahraniční weby, které blokují ČR.

### OpenVPN GUI

[Stáhnout OpenVPN GUI](https://openvpn.net/index.php/open-source/downloads.html)

VPN klient s grafickým rozhraním. Program je nutné spouštět jako správce.

## Vývojářské nástroje

### WampServer

[Stáhnout WampServer](http://www.wampserver.com/en/)

Jednoduchý balík Apache, PHP a MySQL. Vše se nainstaluje automaticky.

    - [Instalace Apache, PHP a MySQL za 30 vteřin](/localhost)

### Xenu's Link

[Stáhnout Xenu](http://home.snafu.de/tilman/xenulink.html#Download)

Program pro kontrolu odkazů na webových stránkách.

    - [Kontrola funkčnosti odkazů](/odkaz#funkcnost)

### Fiddler

[Stáhnout Fiddler](http://www.telerik.com/fiddler)

Zachytávání a změna síťových přenosů.

    - Připojení lokálního CSS/JS na ostrý server: [Fiddler](/pripojeni-lokalnich-souboru#fiddler)

### LiveReload

[Stáhnout LiveReload](http://livereload.com/)

Automatické obnovení stránky v prohlížeči po uložení souboru.

    - [Automatické obnovení stránky při uložení](/livereload)

### import.io

[Web import.io](https://import.io/)

Dokáže z běžných webových stránek načítat data pro další zpracování.

### JPEGmini

[Stáhnout JPEGmini](http://www.jpegmini.com/)

Komprese [JPG](/format-obrazku#jpg) obrázků bez ztráty kvality.

Stačí soubor přetáhnout do programu a obrázek je automaticky optimalisován.

Verse **zdarma** zvládne upravit 20 obrázku denně.

Pro optimalisaci PNG obrázků existují online služby:

    - [Hromadné datové zmenšení obrázků](/optimalisace-obrazku)

## FTP klienti

### Total Commander

[Stáhnout Total Commander](http://www.ghisler.com/download.htm)

Populární souborový správce, používám ho především pro nahrávání souborů na FTP.

Pro dobrou použitelnost je potřeba trochu **konfigurace**:

  - Zapnout podporu záložek.

  - Zobrazovat ikony pro diskové jednotky.

  - Povolit kontextovou nabídku pravým tlačítkem.

  - Zobrazovat velikosti souborů dynamicky.

### FileZilla

[Stáhnout FileZillu](https://filezilla-project.org/download.php?type=client)

FTP klient. Při stahování větších webů může mít **TotalCommander** občas problémy.

## GIT

### GitHub Desktop

[Stáhnout GitHub Desktop](https://desktop.github.com/)

Aplikace pro nahrávání skriptů na GitHub. Umí i jiná GIT úložiště. Po instalaci jde na jedno kliknutí stahovat repositáře z GitHubu.

### SourceTree

[Stáhnout SourceTree](https://www.sourcetreeapp.com/)

Hezká a přehledná aplikace pro pohodlné používání GITu.

Je zdarma, stačí se jen registrovat.

## Synchronisace

### OneDrive

[Stáhnout OneDrive](https://onedrive.live.com/about/cs-cz/download/)

Dříve známý pod názvy Mesh, Live Mesh, SkyDrive je synchronisační služba od **Microsoftu**. 

Někdy v roce 2008 mi díky synchronisaci zachránil mnoho hodin práce, tak ho od té doby používám.

Bohužel neumí synchronisovat jednotlivé složky, ale jen jednu složku *OneDrive*.

Hodí se pro synchronisaci souborů s **Windows Phone**.

### Dropbox

[Web Dropbox](https://www.dropbox.com/)

Podobná služba jako **OneDrive**. Bezplatně nabízí menší kapacitu než **OneDrive**.

## Už nepoužívám

### Evernote

[Web Evernote](https://evernote.com/)

Nástroj pro psaní poznámek. Osobně mi víc vyhovuje **OneNote**.

### Miranda IM

[Web Mirandy](http://www.miranda-im.org/)

Pro komunikaci mi stačí e-maily a [Facebook Messenger](https://www.messenger.com/).

  .tldr p, .tldr div, .tldr ul, .tldrol, .tldr img {
    display: none;
  }
  .tldr p.download {
    display: block;
  }