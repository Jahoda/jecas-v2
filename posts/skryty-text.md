---
title: "Google a skrytý text"
headline: "Google a skrytý text"
description: "Obsah v záložkách a skrytý v „Zobrazit více“ nemusí být Googlem indexován nebo brán v potaz."
date: "2014-11-26"
last_modification: "2014-11-26"
status: 1
tags: ["SEO", "Google"]
---

Pokud je na stránce hodně informací, často se jejich obsah všelijak **skrývá a odkrývá** pomocí JavaScriptu.

    - Zdejší kategorie: [Přepínání vzhledu](/prepinani-vzhledu)

Nejčastěji se používá:

    **Přepínání záložek** – obsah se rozdělí do několika sekcí a dá se přepínat bez nutnosti **načíst novou stránku**.

    **Zobrazit více** – jednoduché rozkliknutí další části obsahu.

Z [vyjádření](https://www.youtube.com/watch?v=tFSI4cpJX-I&t=10m56s) na Google Webmaster hangoutu vyplývá, že není rozumné takto skrývat **důležitý obsah** — mohlo by to snížit jeho význam nebo ho dokonce učinit **nenalezitelným**.

Docela to dává smysl. Pro vyhledávač je problematické posílat uživatele na stránku, kde nakonec hledaný text bez interakce se stránkou **nebude vidět**. Takové chování totiž potom může vypadat jako **chyba vyhledávače**.

  From our point of view, it's always a tricky problem when we send a user to a page where we know this content is actually hidden. Because the user will see perhaps the content in the snippet, they'll click through the page, and say, well, I don't see where this information is on this page. I feel kind of almost misled to click on this to actually get in there.

Další důvod pro **snižování váhy** takto (dočasně) skrytého textu potom může být v prostém boji proti skrývání textu jako [zakázané praktice](https://support.google.com/webmasters/answer/66353?hl=en).

Závěr je ale jasný — mít důležitý obsah zobrazený **ihned při načtení stránky**.