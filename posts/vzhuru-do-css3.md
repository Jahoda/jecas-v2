---
title: "Recense: Vzhůru do CSS3‏"
headline: "Recense: Vzhůru do CSS3‏"
description: "Jaký je ebook o CSS3 od Martina Michálka."
date: "2015-07-27"
last_modification: "2016-07-11"
status: 1
tags: ["CSS", "Produktivita", "Recense"]
---

E-book je k disposici ve formátech **PDF, ePUB a MOBI/Kindle**.

  - Cena: 249 Kč

  - Počet stran: 110

  - Doba čtení: cca 100 minut

    - **[Vzhůru do CSS3](http://www.vzhurudolu.cz/ebook)** – Ebook o 22 nových CSS vlastnostech plný tutoriálů a referenčních příruček.

E-kniha je vhodná především pro **HTML/CSS kodéry**, kteří poslední roky nesledovali, co je možné v závislosti na podpoře v prohlížečích používat.

Pro poctivé čtenáře jecas.cz bude e-book spíš pěkné **ucelené opakování**, ale i tak se dozví spousto věcí, o kterých se zde nepíše.

Značná část obsahu knihy pochází z Martinovy příručky, která je dostupná online:

    - Vzhůru dolů: [CSS3 Příručka](http://www.vzhurudolu.cz/prirucka/css3)

Texty z původní online příručky jsou **vylepšeny a upraveny** – nejedná se tedy o pouhou kopii obsahu z webu.

## Obsah e-knihy

Kniha se dá rozdělit na čtyři části:

    **Proměny kódeřiny** – popisuje změny v procesu tvorby webu způsobené zejména **rozšířením mobilních zařízení** a nutností tvořit web [responsivně](/responsive).

    Při návrhu webu se již neuvažuje o **3 různých prohlížečích a 3 různých rozlišeních**, ale cílová zařízení jsou tak rozmanitá, že je nutné tvořit stránky **universálně**.

    **Nástroje, postupy, technologie** – pro mě nejzajímavější část. Obsahuje cenné rady, jak si **zefektivnit** samotný proces kódování využitím:

      - preprocesorů,

      - postprocesorů,

      - autoprefixeru (nástroj automaticky přidávající potřebné [CSS prefixy](/css-prefixy)),

      - CSS frameworků typu **Bootstrap**

    Dále je zmíněn postup, jak [testovat v různých prohlížečích](/prohlizece). Nebo mít během psaní kódu **okamžitý náhled výsledku** v prohlížeči díky nástroji [Browsersync](http://www.browsersync.io/). Ten prý navíc umožňuje i pohodlné **testování webu v rámci lokální sítě** na více zařízeních zároveň.

    Pro živý náhled CSS používám [rozšíření LiveStyle](/zivy-nahled-css) do [Sublime Text](/st), ale **Browsersync** by mohl stát za vyzkoušení.

    **Fallback strategie pro starší prohlížeče** – celkem 5 způsobů, jak řešit situace, kdy **prohlížeč něco nezná**.

    Od prostého oželení lepšího výsledku (např. CSS přechody [`transition`](/transition)), přes ignorování neznámých vlastností (např. nastavování rozměrů pomocí [`calc`](/calc#starsi)) až po [polyfilly v JS](/polyfill) a automatické generátory fallbacků.

    **Referenční příručka CSS3** – nejrozsáhlejší část knihy.

    Většinu vlastností jsem zde sice již popsal (vedou na ně odkazy v následujícím seznamu), ale je zajímavé mít názor i od někoho jiného.

Vlastnosti textu
	
      - [Text Overflow](/oriznuti-textu) – způsob přetékání textu

      - [Text Shadow](/text-shadow) – stín textu

		- Font Face – vlastní fonty, tipy a triky, netechnické aspekty

Vlastnosti pozadí
	
      - [Background Clip](/background-clip) – míra roztažení pozadí

		- Background Origin – pozice začátku pozadí

      - [Background Size](/obrazkove-pozadi) – velikost obrázku na pozadí

      - [Gradients](/gradient) – barevné přechody

      - [Multiple Backgrounds](/vice-obrazku) – více obrázků na pozadí

Vlastnosti rámečků
  
    - [Border Image](/border-image) – rámeček vykreslený obrázkem

    - [Border Radius](/border-radius) – poloměr rohu rámečku

Vlastnosti boxu
  
    - [Box Shadow](/box-shadow) – stínování elementu

    - [Box Sizing](/box-sizing) – způsob počítání velikosti boxu

  - [Media Queries](/responsivni-web#media) – podmíněné zobrazení pro média

CSS transformace
  
    - Transforms – proměny objektu

CSS animace

  - [Transitions](/transition) – jednoduché animace přechodu

  - [Animations](/animation) – plnohodnotné animace

Layout v CSS3

- Multi-column Layout – vícesloupcová sazba textu

  - [Flexbox](/flexbox) – layout pomocí pružných boxů

Vybrané další CSS3 vlastnosti

- Nové CSS3 jednotky – rem, vw, vh

  - [RGBa barva](/rgba) – barva s poloprůhledností
  
  - [Selektory](/css-selektory)

 Nestandardní vlastnosti

  - [Box Reflection](/box-reflect) – odlesk

## Závěr

Ačkoliv by se mohlo zdát, že značná část obsahu e-booku se dá najít jinde, pro nastudování si současných **CSS 3 postupů** půjde v češtině těžko najít lepší **kompletní přehled**.

E-kniha Vzhůru do CSS3 se navíc dobře čte a ani neobsahuje překlepy, kterých bych si všiml.

Nenarazil jsem ani na nějaké vážné faktické chyby nebo případy, že by autor něco podstatného zamlčel.

Pro webové tvůrce, kteří začínají nebo jsou mírně pokročilí či o CSS 3 mnoho neslyšeli, proto **doporučuji** e-book **[Vzhůru do CSS3](http://www.vzhurudolu.cz/ebook)** k přečtení.

  Poznámka: E-book jsem si koupil v předprodeji. Za napsání této recense nejsem autorem knihy placený.