---
title: "Proč používám Sublime Text"
headline: "10 důvodů proč používám Sublime Text"
description: "<a href='http://www.sublimetext.com/'>Sublime Text</a> (zkráceně ST) je textový editor vhodný pro webdesign. Proč jej používat?"
date: "2013-06-05"
last_modification: "2013-06-07"
status: 1
tags: ["Produktivita", "Sublime Text"]
---

**Rychlost** – první spuštění trvá trochu déle, ale potom je práce se soubory okamžitá.
**Hledání**, včetně regulárních výrazů s možností „najít a nahradit“ v celém projektu. Text odpovídající regulárnímu výrazu se okamžitě zvýrazňuje.

**Snippety** – jednak se do ST snadno vytváří, jednak se dobře používají. U snippetu se nastaví text, kterým se po stiknutí Tabu obsah vloží. Zároveň lze nastavit, jak má Tab přeskakovat v už vloženém kódu. Pokud se vloží například odkaz, kursor je připraven v hodnotě atributu `href` a po stisknutí Tabu se intuitivně přesune do obsahu značky. Stejně to funguje u PHP funkcí, podmínek, cyklů apod.
**Ukládání relace** – ST si pamatuje otevřené soubory, ba co ještě, pamatuje si i posice kursoru či označený text v každém otevřeném souboru. Zavřít editor tedy není vůbec problém, příště se otevře přesně ve stejném stavu jako byl zavřen.
**Náhled souboru** – stačí-li se na nějaký soubor jen podívat, ST jej zobrazí, ale nevytvoří mu záložku mezi otevřenými soubory, dokud se soubor nezmění. Záložky se soubory se tak zbytečně *nezanáší*.
**Vícenásobný kursor** – velmi návykové. Při přidržené klávese Ctrl si lze *vytvořit* v souboru libovolné množství kursorů. A tak například psát na více míst zároveň.

**Najít následující výskyty** – souvisí s předchozím. Klávesovou zkratkou Ctrl + D se postupně označují stejné řetězce jako je právě označený. Díky předchozímu bodu je potom lze všechny najednou přepsat.
**Prohazování** – opět souvisí s vícenásobným kursorem. Při označení více řetězců je možné je klávesovou zkratkou Ctrl + T elegantně prohazovat.
**Náhled souboru** – v případě práce s velmi dlouhým souborem pomůže, že je vedle hlavního obsahu vidět celkový zmenšený náhled souboru.
**Geniální napovídání** – v ST je možné využívat Emmet, který velmi výrazně zjednodušuje psaní (nejen) HTML a CSS kódu. Emmet je potřeba doinstalovat jako [plugin](/pluginy-sublime-text).

  ## Odkazy

    - [10 Crucial Sublime Text 2 Plugins for the PHP Craftsman](http://www.neverstopbuilding.com/sublime-plugins-for-php)