---
title: "Adresa stránky na Facebooku"
headline: "Adresa stránky nebo profilu na Facebooku"
description: "Jak, kde a proč si nastavit URL pro profil nebo stránku na Facebooku."
date: "2015-07-21"
last_modification: "2015-07-22"
status: 1
tags: ["Facebook"]
---

Nastavit si hezkou adresu / uživatelské jméno jde na stránce [facebook.com/username](https://www.facebook.com/username).

Pokud je člověk **správcem Facebook Page** (česky *Stránky*), zobrazí se mu možnost nastavení i pro ně. Jinak jde logicky měnit jen adresa profilu.

Po zadání adresy je potřeba **ověřit její dostupnost**. V případě, že je změna možná, se zobrazí dialog pro **potvrzení nebo zrušení**.

## Proč si nastavit URL

    Odkaz na profil/stránku jde potom rozumně opsat například z *papíru*:

    ```
[fb.com/jecas.cz](http://fb.com/jecas.cz)
```

    Jinak by bylo v URL dlouhé číselné ID:

    ```
fb.com/pages/Je-cas/596929163702137
```

    Z odkazů je **patrný název stránky**.

    Bez zadání adresy vypadá odkaz na příspěvek třeba takto:

    ```
https://www.facebook.com/permalink.php?story_fbid=929049820490068&amp;id=596929163702137
```

    V případě nastavení Facebook URL to bude následovné:

    ```
https://www.facebook.com/jecas.cz/posts/929049820490068
```

## Změna Facebook adresy

Adresu je údajně možné **změnit jen jednou**. Po prvotním vytvoření hezké adresy tak existuje ještě jedna šance adresu změnit.

Proč?

Jako omezení **stránky s fanoušky prodávat** to asi nebude, protože název stránky nejde změnit ani jednou.

Možná Facebook nechce, aby změny adres způsobovaly nefunkční odkazy.

## Adresa nejde změnit

Chybovou hlášku, že adresu už **nelze změnit**, lze spatřit i v případě, že možnosti na nastavení/změnu adresy **nebyly vyčerpány**.

V češtině se může zobrazovat něco jako:

  Nemáte oprávnění nastavit pro tuto stránku webovou adresu, protože jste ji u této stránky nedávno přidali nebo změnili mnohokrát za sebou.

To se typicky zobrazuje **u stránek s nízkým počtem fanoušků**.

Podle mých **testů v červenci 2015** se:

  - podařilo vytvořit adresu pro stránku s **16 fanoušky**

  - nepodařilo pro stránku s jediným *Like*

Na Facebooku ale nikde viditelně požadavek na **minimální počet fanoušků není**.

V případě přidání **URL pro profil** prý může být vyžadován **ověřený účet**.

## Pravidla pro nastavení adresy

Facebook má veřejná některá pravidla ohledně tvorby uživatelského jména / URL stránky:

    - Facebook nápověda: [Jaká jsou pravidla ohledně vytváření vlastního uživatelského jména stránky nebo profilu?](https://www.facebook.com/help/105399436216001)

## Odkazy jinam

  - [Nejde změnit adresa facebook stránky](http://diskuse.jakpsatweb.cz/?action=vthread&amp;forum=17&amp;topic=163918)