---
title: "Udělení přístupu do Google Analytics"
headline: "Přidání přístupu do Google Analytics"
description: "Jak do Google Analytics přidat oprávnění třetí osobě, aby mohla prohlížet statistiky."
date: "2016-07-18"
last_modification: "2016-07-18"
status: 1
tags: ["ga", "napady"]
format: "html"
---

<p>Při používání nástroje pro měření návštěvnosti – Google Analytics – se může hodit přidat ke statistikám přístup někomu dalšímu, kdo dokáže z dat vyčíst užitečné informace.</p>




<p>Aby šlo přístup do GA udělit, musí mít dotyčná osoba <b>Google účet</b>.</p>





<h2 id="postup">Přidání uživatele</h2>

<p>Pro možnost spravovat oprávněné uživatele, kteří mají přístup ke statistikám, je třeba nejprve navštívit stránku <a target="_blank" href="https://analytics.google.com/"><b>analytics.google.com</b></a> a v horním menu vybrat položku <b>Administrátor</b>:</p>

<p><img src="/files/ga-pridat-uzivatele/administrator.png" alt="Google Analytics Administrátor" class="border"></p>







<p>Po kliknutí se již zobrazí aktivní účet. Zpřístupnit data lze na základě kategorií <i>účet</i>, <i>služba</i> a <i>výběr dat</i>:</p>

<p><img src="/files/ga-pridat-uzivatele/sprava-uzivatelu.png" alt="Správa uživatelů v Google Analytics" class="border"></p>

























<h3 id="vyznam">Význam možností</h3>

<ol>
  <li><b>Účet</b> – ten může obsahovat více webů (<i>služeb</i>).</li>
  
  <li><b>Služba</b> – je-li v daném účtu více webů/služeb, nabízí se vybrat jen požadovaný web.</li>
  
  <li><b>Výběr dat</b> – v rámci daného webu jde vytvořit speciální přehled obsahující jen určitá data (třeba vyloučit návštěvnost z vyhledávání apod.).</li>
</ol>

<p>Asi nejobvyklejší je udělovat přístup k celé <b>Službě</b> (webu). Docílí se toho kliknutím na <i>Správa uživatelů</i>.</p>



<h3 id="opravneni">Oprávnění uživatele</h3>


<p>Aby mohl člověk s daným e-mailem přistupovat do Google Analytics, stačí už jen přidat jeho adresu.</p>

<p><img src="/files/ga-pridat-uzivatele/pridat-opravneni.png" alt="Přidat oprávnění" class="border"></p>









<p>Pro vyhodnocování dat běžně stačí oprávnění <b>Číst a analyzovat</b>.</p>