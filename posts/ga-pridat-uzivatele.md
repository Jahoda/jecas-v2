---
title: "Udělení přístupu do Google Analytics"
headline: "Přidání přístupu do Google Analytics"
description: "Jak do Google Analytics přidat oprávnění třetí osobě, aby mohla prohlížet statistiky."
date: "2016-07-18"
last_modification: "2016-07-18"
status: 1
tags: ["Rady a nápady", "Google Analytics"]
---

Při používání nástroje pro měření návštěvnosti – Google Analytics – se může hodit přidat ke statistikám přístup někomu dalšímu, kdo dokáže z dat vyčíst užitečné informace.

Aby šlo přístup do GA udělit, musí mít dotyčná osoba **Google účet**.

## Přidání uživatele

Pro možnost spravovat oprávněné uživatele, kteří mají přístup ke statistikám, je třeba nejprve navštívit stránku [**analytics.google.com**](https://analytics.google.com/) a v horním menu vybrat položku **Administrátor**:

Po kliknutí se již zobrazí aktivní účet. Zpřístupnit data lze na základě kategorií *účet*, *služba* a *výběr dat*:

### Význam možností

  - **Účet** – ten může obsahovat více webů (*služeb*).

  - **Služba** – je-li v daném účtu více webů/služeb, nabízí se vybrat jen požadovaný web.

  - **Výběr dat** – v rámci daného webu jde vytvořit speciální přehled obsahující jen určitá data (třeba vyloučit návštěvnost z vyhledávání apod.).

Asi nejobvyklejší je udělovat přístup k celé **Službě** (webu). Docílí se toho kliknutím na *Správa uživatelů*.

### Oprávnění uživatele

Aby mohl člověk s daným e-mailem přistupovat do Google Analytics, stačí už jen přidat jeho adresu.

Pro vyhodnocování dat běžně stačí oprávnění **Číst a analyzovat**.