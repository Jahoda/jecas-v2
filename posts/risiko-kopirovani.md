---
title: "Úskalí kopírování"
headline: "Úskalí kopírování"
description: "Proč je problematické kopírovat/opisovat od ostatních."
date: "2015-07-09"
last_modification: "2015-07-09"
status: 0
tags: []
---

I při tvorbě webu člověk často sáhne k tomu, že se nechá **insipirovat** u ostatních a nějaký prvek webu **okopíruje/napodobí**. Zvlášť v případě, že ho **vlastní řešení nenapadá** nebo se mu nechce pracně vymýšlet, tak proč vymýšlet kolo…

Tento přístup může fungovat, problém je, že ne vždy.

  - Tvůrce, od kterého kopírujeme, to mohl stejně tak **zkopírovat jinde**.

  - Podoba kopírovaného řešení **nemusí vycházet z nějakého dlouhého přemýšlení a testování**. Zkrátka bylo potřeba někam přidat nějaké tlačítko, tak ho tam někdo *plácnul*.

  - Prvky, které kopírujeme, chce jejich původní autor naopak **zrušit**/změnit.

## Příklad

Jako příklad uvedu zdejší minimalistickou administraci, ve které píšu články. Její záhlaví a menu vypadá následovně:

Kdybych to vytvářel po 2 letech používání, nějakém promýšlení a s ochotou udělat to lépe, vypadalo by to třeba následovně:

  - Nápis *Administrace* zbytečně zabírá prostor obsahu, ačkoliv je v horní liště spoustu místa.

  - Funkci *Importovat článek* jsem nakonec použil asi jednou, takže proč ji mít na tak výrazném místě.

  - Tlačítko *Nový článek* je **primární akce** a používá se neporovnatelně častěji než *Spravovat tagy* – nabízí se proto, aby bylo větší a výraznější.

Někdo by si mohl při vytváření své administrace říct:

  Má to tak Jahoda na jecas.cz, určitě nad tím přemýšlel, tak je to tak asi dobře a udělám to stejně.

Odhadnout, jestli k výsledku autor došel po zralé úvaze, nebo výsledek střelil od boku je zkrátka **velmi obtížné**. Navíc někdy dlouho promýšlené řešení může být i horší než střelba od boku.

## Má to tak Facebook, Twitter, …

Ani kopírování od **významných hráčů** na trhu není zárukou úspěchu. I velké weby pořád tvoří lidé, kteří **dělají chyby**.

  Samozřejmě, že velké weby dělají chyby. Dokonce dělají i velké chyby, protože jim chybí pokora před uživatelem a protože jejich úspěchy i neúspěchy mívají komplexnější příčiny.

  Autoři menších webů si je představují jako vyladěné supermoderní laboratoře, ale obvykle mají blíž spíše k supermarketům.

  Chamurappi na [Diskusi](http://djpw.cz/165679#12)

### Adresa s hashbangem

[Twitter](/twitter) třeba určité období používal adresy s tzv. [*hashbangem*](/zmena-url#hash) (`#!`) pro načítání stránek [AJAXem](/ajax). Způsobovalo to pomalejší načítání obsahu nebo nefunkčnost bez JavaScriptu. Nakonec od toho upustil.

### Hamburger ikona

Napříč weby se velmi často používá tzv. **hamburger ikona**.

  - [UX Best Practices – Better Close Your Eyes](http://blog.usabilitytools.com/ux-best-practice/)