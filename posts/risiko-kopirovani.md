---
title: "Úskalí kopírování"
headline: "Úskalí kopírování"
description: "Proč je problematické kopírovat/opisovat od ostatních."
date: "2015-07-09"
last_modification: "2015-07-09"
status: 0
tags: []
format: "html"
---

<p>I při tvorbě webu člověk často sáhne k tomu, že se nechá <b>insipirovat</b> u ostatních a nějaký prvek webu <b>okopíruje/napodobí</b>. Zvlášť v případě, že ho <b>vlastní řešení nenapadá</b> nebo se mu nechce pracně vymýšlet, tak proč vymýšlet kolo…</p>

<p>Tento přístup může fungovat, problém je, že ne vždy.</p>

<ul>
  <li>Tvůrce, od kterého kopírujeme, to mohl stejně tak <b>zkopírovat jinde</b>.</li>
  
  <li>Podoba kopírovaného řešení <b>nemusí vycházet z nějakého dlouhého přemýšlení a testování</b>. Zkrátka bylo potřeba někam přidat nějaké tlačítko, tak ho tam někdo <i>plácnul</i>.</li>
  
  <li>Prvky, které kopírujeme, chce jejich původní autor naopak <b>zrušit</b>/změnit.</li>
</ul>


<h2 id="priklad">Příklad</h2>

<p>Jako příklad uvedu zdejší minimalistickou administraci, ve které píšu články. Její záhlaví a menu vypadá následovně:</p>

<p><img src="/files/risiko-kopirovani/jecas-admin.png" alt="Administrace" class="border"></p>









<p>Kdybych to vytvářel po 2 letech používání, nějakém promýšlení a s ochotou udělat to lépe, vypadalo by to třeba následovně:</p>

<p><img src="/files/risiko-kopirovani/jecas-admin2.png" alt="Administrace" class="border"></p>






<ul>
  <li>Nápis <i>Administrace</i> zbytečně zabírá prostor obsahu, ačkoliv je v horní liště spoustu místa.</li>
  
  <li>Funkci <i>Importovat článek</i> jsem nakonec použil asi jednou, takže proč ji mít na tak výrazném místě.</li>
  
  <li>Tlačítko <i>Nový článek</i> je <b>primární akce</b> a používá se neporovnatelně častěji než <i>Spravovat tagy</i> – nabízí se proto, aby bylo větší a výraznější.</li>
</ul>

<p>Někdo by si mohl při vytváření své administrace říct:</p>

<blockquote>
  <p>Má to tak Jahoda na jecas.cz, určitě nad tím přemýšlel, tak je to tak asi dobře a udělám to stejně.</p>
</blockquote>

<p>Odhadnout, jestli k výsledku autor došel po zralé úvaze, nebo výsledek střelil od boku je zkrátka <b>velmi obtížné</b>. Navíc někdy dlouho promýšlené řešení může být i horší než střelba od boku.</p>




<h2 id="ma-to-tak">Má to tak Facebook, Twitter, …</h2>

<p>Ani kopírování od <b>významných hráčů</b> na trhu není zárukou úspěchu. I velké weby pořád tvoří lidé, kteří <b>dělají chyby</b>.</p>

<blockquote>
  <p>Samozřejmě, že velké weby dělají chyby. Dokonce dělají i velké chyby, protože jim chybí pokora před uživatelem a protože jejich úspěchy i neúspěchy mívají komplexnější příčiny.</p>
  
  <p>Autoři menších webů si je představují jako vyladěné supermoderní laboratoře, ale obvykle mají blíž spíše k supermarketům.</p>
  
  <p class="autor">Chamurappi na <a href="http://djpw.cz/165679#12">Diskusi</a></p>
</blockquote>

<h3 id="hashbang">Adresa s hashbangem</h3>

<p><a href="/twitter">Twitter</a> třeba určité období používal adresy s tzv. <a href="/zmena-url#hash"><i>hashbangem</i></a> (<code>#!</code>) pro načítání stránek <a href="/ajax">AJAXem</a>. Způsobovalo to pomalejší načítání obsahu nebo nefunkčnost bez JavaScriptu. Nakonec od toho upustil.</p>


<h3 id="hamburger">Hamburger ikona</h3>

<p>Napříč weby se velmi často používá tzv. <b>hamburger ikona</b>.</p>

<ul>
  <li><a href="http://blog.usabilitytools.com/ux-best-practice/">UX Best Practices – Better Close Your Eyes</a></li>
</ul>