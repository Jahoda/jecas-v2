---
title: "Jak psát na jecas.cz"
headline: "Jak psát na jecas.cz"
description: "Chcete publikovat svůj článek na tomto webu?"
date: "2016-02-19"
last_modification: "2016-02-19"
status: 0
tags: []
---

Je čas je primárně one man show **Bohumila Jahody**, dávám ale prostor i jiným autorům, kteří by se chtěli podělit o své znalosti na webu s cca 50 000 návštěvami za měsíc.

Téma, o kterém byste chtěli psát, se mnou prosím nejprve konsultujte. Mám stovky rozepsaných článků, tak by mohlo být zbytečné to duplikovat.

  Kontaktní e-mail: [jahoda&#64;jecas.cz](mailto:jahoda&#64;jecas.cz)

## Doporučení k psaní

Vážím si vašeho zájmu zde publikovat, a proto netrvám na žádných pravidlech podoby dodaného textu, dodržením následujících doporučení mi ale ušetříte práci s úpravami:

    **Délka** článku je libovolná. Stručné a obsahově bohaté články jsou fajn. Pokud máte čas, zkuste vyškrtat zbytečnou omáčku.

    **Formát** je vcelku libovolný. Preferované je HTML, které může obsahovat i živé ukázky (libovolné HTML/JS/CSS konstrukce, které se ve výsledku interpretují).

    Můžete ale psát i ve Wordu (umím to [pročistit a převést do HTML](/vycisteni-kodu)).

    Doporučuji používat editor s kontrolou pravopisu (umí to i [Sublime Text](/st-kontrola-pravopisu)) pro odfiltrování běžných překlepů.

    **Obrázky** je ideální poslat jako přílohu nebo je do HTML kódu článku linkovat z veřejných úložišť typu [img.djpw.cz](http://img.djpw.cz).

    **Živé ukázky** prosím ideálně vytvářejte na [kod.djpw.cz](http://kod.djpw.cz). Menší ukázky mohou být přímo v HTML kódu článku.

    **Nadpisy** by při psaní v HTML měly mít `id`, aby šlo na ně odkazovat.

    **Širší tabulky** (nad cca 320 px) prosím raději nepoužívejte (při zobrazení na mobilech je s nimi problém).

    Tvary *vás*, *vašich*, *vám* apod. pište s malým písmenem.

    **Jednotný styl**. Není problém pokud autor článku:

      - tyká (*do souboru CSS napiš…*),

      - vyká (*do souboru CSS napište…*),

      - myká (*do souboru CSS napíšeme…*),

      - se udělá (*do souboru CSS se napíše…*)

    Je ale dobré různé styly nekombinovat v rámci jednoho článku.

## Úpravy

Vyhrazuji si právo vaše texty upravovat (pravopisně, stylisticky, formátování, přidáváním interních/externích odkazů a podobně).

## Propagace

Nemám vyloženě nic proti propagaci autorových aktivit a projektů souvisejících s tématem.

Čistě **reklamní články** publikuji pouze za úplatu. Aktuální cena je **15 000 Kč** (10 dní na homepage).