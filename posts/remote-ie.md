---
title: "Samostatný IE 11"
headline: "Samostatný Internet Explorer 11"
description: "Microsoft nabízí samostatný cloudový Internet Exploreru 11, který může běžet nezávisle na aktuálním IE v systému."
date: "2014-11-27"
last_modification: "2014-12-01"
status: 1
tags: ["Produktivita", "Prohlížeče"]
---

Při **testování webu** se hodí provozovat [různé prohlížeče](/prohlizece).

**Internet Explorer** má na rozdíl od ostatních kvůli své politice vydávání nových versí jisté specifikum — jednotlivé **IE** se od sebe poměrně liší.

Pro plnohodnotné testování tedy je potřeba instalovat různé Windows s různými **IE** do **virtuálních strojů**, spokojit se s programem **IETester** nebo se k instanci **IE** připojovat online přes [BrowserStack](/prohlizece#browserstack).

Microsoft to nyní do jisté míry řeší vytvořením **Azure RemoteApp** obsahující [**Internet Explorer 11**](/ie11) běžící pod *Windows Technical Preview* (serverové variantě [Windows 10](/windows-10)), kterou je možné spustit na mnoha platformách:

  - Windows,

  - Mac OSX,

  - iOS,

  - Android

## Postup

Postup ve **Windows 7** je následující.

    Na stránce **RemoteIE** se stáhne aplikace:

    [Web RemoteIE](https://remote.modern.ie/)

    Po spuštění a přihlášení se k **Windows účtu** se celá stáhne a mělo by ji být možné **spustit**.

    Po chvilce načítání by měl být **Internet Explorer** připraven.

    Při rozkliknutí podrobností během načítání je možné vidět versi systému.