---
title: "Yandex prohlížeč"
headline: "Prohlížeč Yandex"
description: "Co nabízí webový prohlížeč Yandex Browser."
date: "2014-11-30"
last_modification: "2014-11-30"
status: 1
tags: ["produktivita", "webove-prohlizece"]
format: "html"
---

<p>Prohlížeč Yandex používá vykreslovací jádro Blink (<b>Chrome</b>, <b>Opera 15+</b>). Několik let to byla celkem věrná kopie prohlížeče <b>Chromium</b> (open-source prohlížeč). Později přišel <b>Yandex</b> s novou podobou <b>rozhraní</b>, které se významně liší od ostatních prohlížečů.</p>


<p><a href="http://browser.yandex.com/future/" class="button">Web s alfaversí prohlížeče</a></p>


<p>Hlavní rozdíl je <b>minimalisace</b> ovládacích prvků.</p>

<ol>
  <li>
    <p>Po spuštění prohlížeče jsou na pohyblivém pozadí viditelná jen tlačítka pro otevření <b>oblíbených webů</b> a velké pole pro <b>zadání URL nebo vyhledávání</b>.</p>
    
    <p><img src="/files/yandex/rychly-pristup.png" alt="Rychlý přístup" class="border"></p>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
   
  </li>
  
  <li>
    <p>Při <b>prohlížení stránek</b> potom veškeré rozhraní sestává z <b>horní lišty</b> s názvem webu (po kliknutí se je možné dostat k URL – jinak není vůbec viditelná).</p>

    <p><img src="/files/yandex/web.png" alt="Prohlížení webů" class="border"></p>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
        
    <p><b>Přepínání mezi záložkami</b> je realisováno prostřednictvím panelů v dolní části. To je docela revoluční myšlenka (obvykle bývají <i>taby</i> nahoře), ale není s tím problém. Z pohledu použitelnosti by to mohlo být i výhodnější</p>
    
    <p>Hezké je zbarvování záhlaví a záložek do <b>barvy webu</b>. Jednotlivé taby přebírají barvu favicony, což zlepšuje přehlednost. Za záhlavím potom <b>prosvítá obsah stránky</b>, což vypadá zvlášť dobře u webů z <b>fixní hlavičkou</b>, která se visuálně <i>slije</i> se záhlavím.</p>

    <p><img src="/files/yandex/twitter.png" alt="Web s fixní hlavičkou" class="border"></p>
    
    
    
    
    
    
    
    
    
        
    <p>Přístup do <b>menu</b> je možný přes ikonu vpravo nahoře.</p>
    
    <p><img src="/files/yandex/menu.png" alt="Menu prohlížeče Yandex" class="border"></p>
    
    
    
    
    
    
    
    
    
    
    
    
    
    
    
    
    
    
    
    
    
        
  </li>
</ol>



<h2 id="funkce">Hlavní funkce</h2>

<ol>
  <li>
    <p><b>Gesta myší</b> jsou rovnou v prohlížeči a zapnuté. Některá gesta jsou ale trochu jinak, než je tomu běžné v <b>Opeře</b> (třeba nová záložka ↑). V nastavení není volba pro jejich vlastní definici.</p>
  </li>
  
  <li>
    <p><b>Synchronisace</b> je možná přes <b>Yandex účet</b>. Po nainstalování si prohlížeč dokázal naimportovat obsah z <b>Chrome</b> (včetně přihlášení k webům).</p>
  </li>
  
  <li>
    <p><b>Rozšíření</b> se dají používat z <a href="https://addons.opera.com/en/extensions/">prohlížeče Opera</a>. Není proto problém prohlížeč doplnit o <b>blokování reklam</b> nebo používat <b>správce hesel</b> typu LastPass. Přímo v nabídce <i>Extensions</i> jsou některá rozšíření doporučená.</p>
  </li>
  
  <li>Pro zrychlení načítání stránek na <b>horších připojeních</b> je přítomné <b>Opera Turbo</b>.</li>
</ol>


<h2 id="user-agent">Idetifikátor <code>user-agent</code></h2>

<p>Prohlížeč <b>Yandex</b> posílá v hlavičce <i>user-agent</i> řetězec <code>YaBrowser</code>.</p>

<pre><code>Mozilla/5.0 (Windows NT 6.1; WOW64) AppleWebKit/537.36 (KHTML, like Gecko) Chrome/37.0.2062.120 <b>YaBrowser</b>/14.10.2062.12544 Safari/537.36
</code></pre>