---
title: "Pro které prohlížeče optimalisovat"
headline: "Pro jaké prohlížeče ladit svůj web"
description: "Jak určit, pro které prohlížeče webovou stránku optimalisovat."
date: "2013-07-22"
last_modification: "2013-07-22"
status: 1
tags: ["napady", "testovani", "webove-prohlizece"]
format: "html"
---

<p>Když už víme, jak <a href="/prohlizece">získat různé verse různých prohlížečů</a>, zbývá se rozhodnout, <b>pro které prohlížeče svůj web odladit</b>… a na které prohlížeče se vykašlat.</p>

<p>Ideální by nejspíš bylo, kdyby se stránka zobrazovala a řádně fungovala ve všech prohlížečích správně a stejně. To bohužel při potřebě vytvořit nějaký zajímavější a funkčně bohatší web není úplně snadné (časově nenáročné) nebo <i>možné</i>. 
</p>
<p>Stojíme tedy před volbou, zda:</p>
<ol>
  <li><b>oželet</b> nějaké funkce,</li>
  <li><b>strávit čas laděním</b> pro starší prohlížeče,</li>
  <li>staré prohlížeče <b>ignorovat</b>.</li>
</ol>

<h2 id="kalkulace">Ekonomická kalkulace</h2>
<p>Výslednou kombinaci výše uvedených voleb je potřeba zvolit s ohledem na to, <i>co se vyplatí</i>.</p>
<ol>
  <li>Je lepší hodinu <b>ladit web pro marginální prohlížeč</b>, který na stránce používají jednotky uživatelů, nebo za stejnou dobu <b>vytvořit obsah</b>, co ocení drtivá většina návštěvníků?</li>
  <li>Je lepší zaplatit programátora, aby nějakou funkcionalitu krkolomně dodělal pro prehistorický prohlížeč, nebo raději třeba zakoupit reklamu a získat tak více zákazníků?</li>
</ol>
<p>Stejně tak je na druhou stranu nutné zvážit, <b>zda se optimalisace nevyplatí</b>. Nejspíš bude lepší strávit třeba hodinu času / pár stokorun za kodéra optimalisací <b>než kvůli rozbitému webu ztratit zákazníka</b>, který by utratil tisíce apod.</p>

<h2 id="statistiky">Statistiky</h2>
<p>Takové rozhodování je spíše hádáním, ale mohou nám k tomu napovědět statistiky návštěvnosti.</p>

<h3>Statistiky na vlastním webu</h3>
<p>Na již rozběhnutém webu se lze orientovat podle <b>jednotlivých podílů prohlížečů</b>. Jenom je trochu problém s uzavřeným kruhem, kdy návštěvníci nepoužívají určitý prohlížeč kvůli tomu, že v něm daný web nefunguje, a web v tomto prohlížeči nefunguje, protože v něm web nikdo nepoužívá, takže nemá smysl pro něj optimalisovat… (Pan <b>Yuhů</b> to nazývá jako <a href="http://www.jakpsatweb.cz/clanky/vypuzovaci-chyba-mereni.html">vypuzovací chybu měření</a>.)</p>

<h3 id="globalni">Globální statistiky</h3>
<p>Zde je zase problém, že nezkreslená čísla je v podstatě nemožné získat.</p>
<dl>
  <dt id="toplist">TOPlist
<dd><p>Třeba měření <a href="http://www.toplist.cz/">TOPlist</a> sice nabízí <a href="http://www.toplist.cz/global.html">různé kategorie</a>, otázkou ovšem je, jaká cílová skupina webmasterů si toplistí počítadlo přidá na web.</p>
  
<dt id="gemiusRanking">gemiusRanking
<dd><p>Statistiky pro <a href="http://www.rankings.cz/">ČR</a>.</p>

<dt id="statcounter">StatCounter
<dd><p>Nabízí <a href="http://gs.statcounter.com/">globální statistiky</a>, kde je problém, že pro ČR sleduje měsíčně třetinu zobrazeních, než TOPlist za jeden den (<a href="http://diskuse.jakpsatweb.cz/?action=vthread&amp;forum=1&amp;topic=145414#8">zdroj</a>).</p>

<dt id="w3s"><a href="http://www.w3schools.com/browsers/browsers_stats.asp">Browser Statistics</a> na w3schools.com
<dd><p>První v Google při hledání „browser statistics“, ale nabízí výsledky z webu orientovaného na webové vývojáře. Což pro odhad návštěvnosti webu nabízejícího pohostinství v ČR je víceméně nicneříkající.</p>
  </dl>

<h2 id="zaver">Závěr</h2>
<p>Jak je vidět, určit podíly jednotlivých prohlížečů je obtížné a představuje spíše hádání.</p>
<p>Výhodu má pochopitelně tvůrce, který ví, co kde funguje, a je s malou námahou schopen optimalisovat i pro staré prohlížeče.</p>

<h3 id="doporuceni">Moje doporučení</h3>
<p>Mé doporučení je web <b>kontrolovat od Exploreru 7</b> (popř. alespoň od <b>IE 8</b>, což je nejnovější Explorer, který může běžet ve <b>Windows XP</b>), ve starších by měl být obsah alespoň nějak dostupný. U ostatních prohlížečů je nejjednodušší ladit pro nějakou <b>cca 1 rok starou versi</b>.
  <p>Nové verse ne-Explorerů většinou staré weby nerozbíjejí a nehrozí tak, že použijeme žhavou novinku posledního Firefoxu nebo Chromu, která nebude významnému podílu návštěvníků se staršími prohlížeči fungovat.</p>
<p>U <b>různých cílových skupin se toto pochopitelně liší</b> – web pro webové vývojáře může mít reálně <a href="http://toplist.cz/stat/?menu=64&amp;id=49306&amp;h=QsQBbzU3dUVyU&amp;day=3&month=7">95 % přístupů z posledních vesí prohlížečů / ne-Explorerů</a>.</p>