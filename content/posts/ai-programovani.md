---
title: "10+ věcí, jak AI pomáhá při programování"
headline: "10+ věcí, jak AI pomáhá při programování"
description: "AI dokáže výrazně zvýšit efektivitu programátora. Nevezme mu ale práci?"
date: "2023-03-08"
last_modification: "2023-03-08"
status: 1
tags: ["napady", "produktivita", "ai"]
format: "html"
---

<p>S masovým používáním AI (<i lang="en">Artificial Intelligence</i>), česky umělé inteligence se v roce 2023 roztrhl pytel.</p>

<p>Začalo to s nástrojem <a href="https://openai.com/product/dall-e-2">DALL-E</a>, který na základě textového vstupu dokáže generovat obrázky.</p>

<p><img src="/files/ai-programovani/generovany-obrazek.png" alt="Generovaný obrázek" class="border"></p>


































<p>To je pěkná hračka, ale pro programátora se víc hodí práce s textem.</p>



<h2 id="nastroje">Nástroje</h2>

<p>Které nástroje by vám neměly uniknout:</p>




<h3 id="chatgpt">ChatGPT</h3>

<p><a href="https://chat.openai.com/chat">ChatGPT</a> (<a href="https://openai.com/blog/chatgpt">více informací</a>)</p>

<p>GPT je zkratka pro <i>Generative Pre-trained Transformer</i> a označuje rodinu předtrénovaných modelů hlubokého učení pro generování přirozeného jazyka.</p>

<p>V praxi je <b>ChatGPT</b> chatbot, který se na základě textového vstupu snaží provést, oč ho uživatel požádá.</p>



<p><img src="/files/ai-programovani/priklad-chatgpt.png" alt="Příklad ChatGPT" class="border"></p>


































<h3 id="codex">Codex</h3>

<p><a href="https://platform.openai.com/codex-javascript-sandbox">Codex JavaScript Sandbox</a></p>

<p>Na základě instrukcí, které je možné psát i česky, vygeneruje často funkční kód.</p>

<p><img src="/files/ai-programovani/codex-sandbox.png" alt="Codex sandbox" class="border"></p>





























<p>Výsledek se rovnou zobrazuje v prohlížeči:</p>

<p><img src="/files/ai-programovani/vysledek-codex.png" alt="Vysledek Codex" class="border"></p>




















<h3 id="copilot">GitHub Copilot</h3>

<p><a href="https://github.com/features/copilot">GitHub Copilot</a></p>


<p>Copilot funguje jako rozšíření do editorů (do <b>VSCode</b> i <b>WebStormu</b>) a dokáže za člověka psát celé bloky kódu.</p>

<p>Typicky stačí napsat název metody a AI zkusí pochopit, co je cílem, a vygenerovat příslušný kód.</p>

<p>Je to takový vylepšený <i>autocomplete</i>.</p>

<p>Na obrázku je šedivou barvou navržený kód:</p>

<p><img src="/files/ai-programovani/copilot-ve-vscode.png" alt="Copilot ve VSCode" class="border"></p>






















<p>Před lety jsem zkoušel používat podobný nástroj <a href="https://www.tabnine.com">Tabnine</a>. Nebylo to špatné, ale Copilot mi přijde dál.</p>

<p><img src="/files/ai-programovani/tabnine.png" alt="Tabnine" class="border"></p>

























<h3 id="deepl">DeepL</h3>

<p><a href="https://www.deepl.com/translator">DeepL</a></p>

<p>Jedná se o překladač používající strojové učení. Má překvapivě dobré výstupy.</p>

<p>Umí přes upload překládat celé soubory a má i dostupné API.</p>

<p>Jinak dobře překládá i ChatGPT.</p>


<p><img src="/files/ai-programovani/deepl.png" alt="DeepL" class="border"></p>





















<h2 id="vyuziti">Využití</h2>

<p>Využití je omezené asi jen fantasií uživatele.</p>

<p>Při programování jde umělé inteligenci dobře svěřit spoustu různých věcí.</p>

<p>Slovy <a href="https://nette.org">klasika</a> platí následující:</p>

<blockquote cite="https://nette.org">
  <p>
    Opravdoví programátoři nepoužívají <b>ChatGPT</b> a <b>Copilot</b>.
Píší webové aplikace přes příkazovou řádku rovnou na server. Tímto jim vzdáváme hold. Nám ostatním AI ohromným způsobem ulehčí a zpříjemní práci.
  </p>
</blockquote>



<h3 id="rutina">Rutinní úkoly</h3>

<p>Je třeba vložit do DB 100 nejčastější freemailových poskytovatelů pro následné použití pro validaci při registraci?</p>

<p><img src="/files/ai-programovani/insert-freemailu.png" alt="Insert freemailů" class="border"></p>





































<p>Co si pomocí JS vygenerovat nějaký pěkný <a href="/gradient">CSS gradient</a>?</p>

<p><img src="/files/ai-programovani/css-gradient.png" alt="CSS gradient" class="border"></p>



































<h3 id="konverse">Konverse dat</h3>

<p>ChatGPT dokáže efektivně provádět všechny možné textové konverse.</p>

<p>Co si třeba zkopírovat z Wikipedie nějakou tabulku a udělat z ní JS objekt s typy v TypeScriptu:</p>

<p><img src="/files/ai-programovani/prevod-textove-tabulky.png" alt="Převod textové tabulky" class="border"></p>







































































<p>Kromě samotné konverse dat dokáže ChatGPT i napsat funkce, které data potřebným způsobem transformují.</p>

<p>Mám požadovaný vstup a požadovaný výstup a robot mi naprogramuje metodu, co to převede.</p>





<h3 id="vysvetleni">Vysvětlení kódu</h3>

<p>Nerozumíte nějakému kódu? ChatGPT dokáže popsat jeho chování:</p>

<p><img src="/files/ai-programovani/vysvetleni-kodu.png" alt="Vysvětlení kódu" class="border"></p>















































<h3 id="oprava">Oprava kódu</h3>

<p>Stejně jako vysvětlení kódu. V některých případech pomůže AI i s opravou nebo zlepšením kódu.</p>

<p>Nepřijdou vám čitelné nějaké konstrukce? Není problém použít jiné při zachování funkčnosti.</p>

<p>AI nám <b>může dělat code review</b>.</p>








<h3 id="testy">Psaní testů</h3>

<p>Testy jsou hrozně důležité, ale skoro všichni je nesnáší psát.</p>

<p>ChatGPT je s radostí napíše za vás.</p>

<p>Možnost je to dělat i opačně. Ve stylu TDD – <i lang="en">test-driven development</i>  (česky: vývoj řízený testy) – nejprve napsat testy a AI nechat napsat samotný kód.</p>





<h3 id="pojmenovavani">Pojmenovávání</h3>

<p>Pojmenovávání proměnných a funkcí je spolu s invalidováním cache největší programátorská výzva.</p>

<p>Co se sebe tuto tíhu sejmout a rozhodování nechat na stroji?</p>

<p><img src="/files/ai-programovani/pojmenovani.png" alt="Pojmenování" class="border"></p>














<h3 id="stack-overflow">Náhrada Stack Overflow</h3>

<p>Když vypadne <a href="https://stackoverflow.com">Stack Overflow</a>, zastaví se na celém světě vývoj.</p>

<p>Vzhledem k tomu, že ChatGPT má <i>načtené</i> i Stack Overflow, jde pro získání hotových řešení použít rovnou.</p>

<p>A díky další konversaci dokáže řešení i rovnou upravit dle pokynů.</p>



<h3 id="alternativy">Alternativní řešení</h3>

<p>Obvykle existuje více možností, jak problém vyřešit. AI může k našemu řešení nabídnout alternativu a porovnat její výhody a nevýhody.</p>

<p><img src="/files/ai-programovani/seznam-doporucenych-knihoven.png" alt="Seznam doporučených knihoven" class="border"></p>




























<h3 id="regulary">Regulární výrazy</h3>

<p>Léta jsem se chystal se pořádně naučit regulární výrazy.</p>

<p>S ChatGPT se to zdá jako zbytečné. Kromě vytvoření regulárního výrazu dle přání dokáže i vysvětlit, co daný <i>regulár</i> dělá.</p>

<p><img src="/files/ai-programovani/regularni-vyrazy.png" alt="Regulární výrazy" class="border"></p>























<h3 id="jazyk">Změna programovacího jazyka</h3>

<p>Máte kód v <b>Reactu</b>, ale potřebujete ho přepsat do <b>Svelte</b>?</p>

<p>Ideální úkol pro AI. Nutno poznamenat, že to úplně 100% není a často je výstupem převodu <b>nefunkční kód</b>, který vyžaduje ruční zásahy.</p>

<p>Použít jde i přímo web obsahující speciální rozhraní – <a href="https://codeverter.vercel.app">codeverter</a>.</p>

<p><img src="/files/ai-programovani/codeverter.png" alt="Codeverter" class="border"></p>































<h3 id="copywriting">Copywriting</h3>

<p>Máte aplikaci lokalisovanou do jazyka, kterým 100% nevládnete. Dost pravděpodobně bude lepší si texty nechat vygenerovat robotem, než něco smolit sám.</p>

<p><img src="/files/ai-programovani/copywriting.png" alt="Copywriting" class="border"></p>





















































<h3 id="vyuka">Učení se</h3>

<p>V neposlední řadě se ChatGPT hodí i pro případ, že se člověk chce učit programovat.</p>

<p>Je to asi nejrychlejší způsob, jak dostávat odpovědi na své otázky.</p>




<h2 id="chyby">Chyby</h2>

<p>ChatGPT není zdaleka neomylný. Často dokáže suverénně <b>tvrdit naprosté ptákoviny</b>.</p>

<p>Je proto nutné výstupy kontrolovat. Pokud je tedy cílem mít správný výsledek. Občas může být i neoptimální řešení dostatečně dobré.</p>


<p>Koneckonců se ale v tomto neliší od lidí, kteří také dělají chyby a sebejistě tvrdí nesmysly.</p>








<h2 id="nahradi">Nahradí AI programátory?</h2>

<p>Z několikaměsíčního denního používání Copilota a ChatGPT mám pocit, že díky němu mám v režimu 24/7 dostupný neomezený počet <b>juniorních programátorů</b>, kteří pracují velmi rychle.</p>

<p>Tedy <i>některé</i> programátory už nahradil.</p>


<p>S očekávaným dalším zlepšování nahradí i ty další, kteří nezačnou AI používat ve svůj prospěch a nezvýší tak svoji efektivitu. A to je dobře.</p>






<h2 id="zaver">Závěr</h2>

<ul>
<li>
  <p>
    S masovým rozšířením používání umělé inteligence (AI) se otevírají nekonečné možnosti pro zjednodušení rutinních úkolů při programování.
  </p>
  </li>

<li>
  <p>Nástroje jako ChatGPT, Codex, GitHub Copilot a DeepL umožňují programátorům snadněji a rychleji generovat kód, psát testy, překládat a vykonávat mnoho dalších úkolů, které by jinak vyžadovaly výrazně více času a úsilí.</p>
</li>

<li>
  <p>AI umožňuje programátorům pracovat efektivněji a rychleji, ale zároveň je nutné si uvědomit, že tyto nástroje nejsou neomylné a výstupy je nutné vždy kontrolovat.</p>
</li>

<li>
  <p>AI tedy nenahradí programátory, ale může jim pomoci zvýšit efektivitu a zjednodušit práci.</p>
</li>
  
</ul>

<p>Mimochodem, závěr tohoto článku vygeneroval ChatGPT.</p>