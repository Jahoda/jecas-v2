---
title: "PhpStorm, nebo WebStorm?"
headline: "PhpStorm, nebo WebStorm?"
description: "Hodí se pro vývoj webu používat PhpStorm, nebo WebStorm? Jaké jsou rozdíly."
date: "2020-05-07"
last_modification: "2020-05-07"
status: 1
tags: ["napady", "produktivita"]
format: "html"
---

<p>Jedná se o dva <b>placené editory/IDE</b> od firmy <a href="https://www.jetbrains.com/products.html#type=ide">JetBrains</a>. Vzhledem k tomu, že vychází ze stejného základu, jsou si dost podobné.</p>

<p>PhpStorm:</p>

<p><img src="/files/phpstorm-vs-webstorm/phpstorm.png" alt="PhpStorm" class="border"></p>





























<p>WebStorm:</p>

<p><img src="/files/phpstorm-vs-webstorm/webstorm.png" alt="WebStorm" class="border"></p>



























<p>Jaký ale zvolit pro vytváření webů?</p>

<p>Odpověď je jednoduchá:</p>

<blockquote>
  <p><b>PhpStorm</b> je <b>WebStorm</b> obohacený o podporu <a href="/php">PHP</a> a databasí.</p>
</blockquote>

<p>Pokud tedy člověk chce pracovat s PHP a třeba s MySQL přímo v editoru, potřebuje PhpStorm.</p>




<p>Plnohodnotná podpora <a href="/html">HTML</a>, <a href="/css">CSS</a> nebo <a href="/js">JavaScriptu</a> – včetně populárních JS frameworků jako je <b>React</b> nebo <b>Vue.js</b> – je v PhpStormu i WebStormu.</p>

<p>Osobně roky píšu v PhpStormu veškeré frontendy, CSS i <a href="/spa">single page aplikace</a>. Zní to možná trochu divně, ale není s tím žádný problém.</p>

<p>Neznám aktuálně lepší nástroj, který pro vývoj používat.</p>





<h2 id="webstorm">Má smysl používat WebStorm?</h2>

<p>Mohlo by se zdát, že ne, když funkčně neumí nic navíc…</p>

<p>Hlavní výhoda WebStormu je asi <b>o třetinu nižší cena</b> (<i>v roce 2020: 339 Kč vs. 479 Kč za měsíc</i>).</p>

<p>Druhý rozdíl je v přednastavených pluginech. Všechny je lze ale zdarma doinstalovat do PhpStormu.</p>

<p>Pro toho, kdo určitě ví, že v PHP nikdy nic psát nebude, je <b>lepší volba WebStorm</b>.</p>





<p>Nepodpora PHP ve WebStormu ale neznamená, že se v něm <code>*.php</code> soubory nedají prohlížet nebo editovat. Dokonce funguje i barvení kódu.</p>

<p>Dá se říct, že je WebStorm pořád lepší PHP editor, než který jsem používal před 15 lety.</p>





<h2 id="latte">Podpora Latte</h2>

<p>I pokud by člověk potřeboval vytvářet či upravovat šablony v patrně nejlepším šablonovacím systému <a href="https://latte.nette.org/cs/">Latte</a>, není s tím ve WebStormu problém.</p>

<p>K tomu potřebný <a href="https://plugins.jetbrains.com/plugin/7457-latte">plugin</a> funguje i ve WebStormu.</p>