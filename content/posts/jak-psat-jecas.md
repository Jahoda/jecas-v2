---
title: "Jak psát na jecas.cz"
headline: "Jak psát na jecas.cz"
description: "Chcete publikovat svůj článek na tomto webu?"
date: "2016-02-19"
last_modification: "2016-02-19"
status: 0
tags: []
format: "html"
---

<p>Je čas je primárně one man show <b>Bohumila Jahody</b>, dávám ale prostor i jiným autorům, kteří by se chtěli podělit o své znalosti na webu s cca 50 000 návštěvami za měsíc.</p>


<p>Téma, o kterém byste chtěli psát, se mnou prosím nejprve konsultujte. Mám stovky rozepsaných článků, tak by mohlo být zbytečné to duplikovat.</p>

<blockquote>
  <p>Kontaktní e-mail: <a href="mailto:jahoda&#64;jecas.cz">jahoda&#64;jecas.cz</a></p>
</blockquote>






<h2 id="psani">Doporučení k psaní</h2>

<p>Vážím si vašeho zájmu zde publikovat, a proto netrvám na žádných pravidlech podoby dodaného textu, dodržením následujících doporučení mi ale ušetříte práci s úpravami:</p>

<ul>
  <li>
    <p><b>Délka</b> článku je libovolná. Stručné a obsahově bohaté články jsou fajn. Pokud máte čas, zkuste vyškrtat zbytečnou omáčku.</p>
  </li>
  <li>
    <p><b>Formát</b> je vcelku libovolný. Preferované je HTML, které může obsahovat i živé ukázky (libovolné HTML/JS/CSS konstrukce, které se ve výsledku interpretují).</p>
    
    <p>Můžete ale psát i ve Wordu (umím to <a href="/vycisteni-kodu">pročistit a převést do HTML</a>).</p>
    
    <p>Doporučuji používat editor s kontrolou pravopisu (umí to i <a href="/st-kontrola-pravopisu">Sublime Text</a>) pro odfiltrování běžných překlepů.</p>
  </li>
  <li>
    <p><b>Obrázky</b> je ideální poslat jako přílohu nebo je do HTML kódu článku linkovat z veřejných úložišť typu <a href="http://img.djpw.cz">img.djpw.cz</a>.</p>
  </li>
  <li>
    <p><b>Živé ukázky</b> prosím ideálně vytvářejte na <a href="https://kod.djpw.cz">kod.djpw.cz</a>. Menší ukázky mohou být přímo v HTML kódu článku.</p>
  </li>
  <li>
    <p><b>Nadpisy</b> by při psaní v HTML měly mít <code>id</code>, aby šlo na ně odkazovat.</p>
  </li>
  <li>
    <p><b>Širší tabulky</b> (nad cca 320 px) prosím raději nepoužívejte (při zobrazení na mobilech je s nimi problém).</p>
  </li>
  <li>
    <p>Tvary <i>vás</i>, <i>vašich</i>, <i>vám</i> apod. pište s malým písmenem.</p>
  </li>
  <li>
    <p><b>Jednotný styl</b>. Není problém pokud autor článku:</p>
    
    <ul>
      <li>tyká (<i>do souboru CSS napiš…</i>),</li>
      <li>vyká (<i>do souboru CSS napište…</i>),</li>
      <li>myká (<i>do souboru CSS napíšeme…</i>),</li>
      <li>se udělá (<i>do souboru CSS se napíše…</i>)</li>
    </ul>
    
    <p>Je ale dobré různé styly nekombinovat v rámci jednoho článku.</p>
  </li>
</ul>


<h2 id="upravy">Úpravy</h2>

<p>Vyhrazuji si právo vaše texty upravovat (pravopisně, stylisticky, formátování, přidáváním interních/externích odkazů a podobně).</p>


<h2 id="propagace">Propagace</h2>

<p>Nemám vyloženě nic proti propagaci autorových aktivit a projektů souvisejících s tématem.</p>

<p>Čistě <b>reklamní články</b> publikuji pouze za úplatu. Aktuální cena je <b>15 000 Kč</b> (10 dní na homepage).</p>
