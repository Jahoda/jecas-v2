---
title: "Odkaz na hlavní stranu"
headline: "Odkaz na hlavní stranu"
description: "Má smysl umisťovat na web odkaz na hlavní stranu? Na jakém místě ho návštěvník očekává?"
date: "2015-07-13"
last_modification: "2015-07-13"
status: 1
tags: ["ux", "napady"]
format: "html"
---

<p>U vícestránkového webu bývá rozumné, aby se návštěvník dokázal <b>pohodlně dostat na hlavní stranu</b>.</p>

<ul>
  <li>Zažitým způsobem, jak se na hlavní stranu dostat, je <b>klikací logo</b>.</li>
  
  <li>Bývá zvykem, že odkaz na hlavní stranu je <b>vlevo nahoře</b>.</li>
</ul>

<p>Vyplývá to z pokusu, který na tomto webu proběhl. Testoval jsem tři způsoby uspořádání navigační lišty.</p>

<ol type="A">
  <li>
    <p>Logo uprostřed, odkaz na hlavní stránku vlevo.</p>
    
    <p><img src="/files/odkaz-homepage/logo-uprostred.png" alt="Umístění loga nastřed" class="border"></p>
  </li>
  
  <li>
    <p>Logo vlevo, odkaz na hlavní stránku vpravo.</p>
    
    <p><img src="/files/odkaz-homepage/logo-vlevo.png" alt="Logo vlevo" class="border"></p>    
  </li>
  
  <li>
    <p>Logo vlevo, bez odkazu na homepage.</p>
    
    <p><img src="/files/odkaz-homepage/pouze-logo.png" alt="Pouze logo vlevo" class="border"></p>
  </li>
</ol>

<p>Při rozvržení <b>A</b> připadalo 70 % kliknutí na odkaz <i>Hlavní strana</i> umístěný vlevo a 30 % na logo uprostřed.</p>

<p>Po přechodu na rozvržení <b>B</b> se poměr prakticky dokonale otočil.</p>

<p><img src="/files/odkaz-homepage/logo-text.png" alt="Graf vyýsledků prohození loga a textového odkazu" class="border"></p>









<p>Nakonec bylo spuštěno rozvržení <b>C</b>, pouze s logem vlevo a bez textového odkazu <i>Hlavní strana</i>. Naměřený počet událostí nenapovídá, že by <b>absence textového odkazu</b> činila návštěvníkům potíže.</p>

<p>Je pochopitelně možné, že to komplikace přineslo – například v <b>delší době přechodu</b> na hlavní stránku způsobené absencí jasného pokynu <i>Hlavní strana</i>. To bohužel v <a href="/ga">Google Analytics</a> změřit nedokážu.</p>

<p>Dalším faktorem, na který je při dělání závěrů nutné myslet, je <b>skladba zdejších návštěvníků</b>. Jsou technicky pokročilejší, což může znamenat i lepší povědomí o tom, že <i>logo kliká na hlavní stranu</i>.</p>