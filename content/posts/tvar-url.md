---
title: "10 rad, jak vytvořit ideální URL"
headline: "10 rad pro vytvoření nejlepší URL"
description: "Jakým způsobem volit tvar URL jednotlivých stránek s ohledem na použitelnost a SEO."
date: "2015-04-11"
last_modification: "2015-07-17"
status: 1
tags: ["napady", "seo"]
format: "html"
---

<p><img class="border" src="/files/article-large/tvar-url.png" alt="10 rad, jak vytvořit dobrou URL"></p>














<p>Kromě toho, že každá webová stránka má zpravidla:</p>

<ol>
  <li>název/titulek (značka <code>&lt;title></code>),</li>
  
  <li>hlavní nadpis (<a href="/nadpisy"><code>&lt;h1></code></a>),</li>
  
  <li>obsah</li>
</ol>

<p>Se všechny tyto věci nacházejí na nějaké adrese – <b>URL</b> (<i lang="en">Uniform Resource Locator</i> – český překlad „jednotná adresa zdroje“). Tvar adresy může být různý:</p>



<pre><code>example.com/super-clanek
example.com/clanky/super-clanek
example.com/super-clanek.html
example.com/Super_článek
example.com/?id=5</code></pre>





<p>Plus různé variace výše uvedeného.</p>

<p>Tento článek se zabývá volbou tvaru adresy za názvem domény. Postup pro vybírání <b>vhodné domény</b> je popsán zde:</p>

<div class="internal-content">
  <ul>
    <li><a href="/domena">Jak vybrat vhodnou doménu?</a> – 8 rad, kterými se řídit</li>
  </ul>
</div>


<h2 id="promyslet">Tvar URL chce promyslet</h2>

<p>Zatímco přepsat název článku nebo změnit jeho obsah není výraznější problém, <b>změna adresy</b> je značně komplikovanější.</p>

<p>Na obsah nacházející se na dané URL už mohou <b>vést odkazy</b> či stránku již <b>zaindexovaly vyhledávače</b>. V takovém případě změna URL <b>přináší komplikace</b>.</p>

<p>Ideální je <b>adresy neměnit</b>.</p>

<blockquote cite="http://weblog.jakpsatweb.cz/d/1333060980-tri-zasady-pro-tvorbu-dobrych-seo-url.html">
<p>Jaké by měly být dobré adresy, aby zaručily dobrou dohledatelnost informací? Přináším přehled třích hlavních vlastností. URL adresy by měly být</p>
<ol>
  <li>trvalé,</li>
  <li>trvalé</li>
  <li>a trvalé</li>
</ol>  
  
  <p class="autor"><b>Yuhů</b>, <a href="http://weblog.jakpsatweb.cz/d/1333060980-tri-zasady-pro-tvorbu-dobrych-seo-url.html">Tři zásady pro tvorbu dobrých SEO URL</a></p>
</blockquote>






<p>Když už se adresy změní, je nutné alespoň zajistit <b>přesměrování</b>, což bývá práce navíc, takže je lepší skutečně adresy neměnit.</p>

<p>Navíc seznam přesměrování zanáší lehký nepořádek do webu, na který se při redesignu stránek snadno zapomene.</p>

<p>Na určení tvaru URL je tedy mimořádně důležité <b>si dát záležet</b> a i například při publikaci obsahu pořádně zkontrolovat, že <b>neobsahuje překlep</b>.</p>





<h2 id="srozumitelnost">Srozumitelnost a stručnost adresy</h2>

<p>URL stránky se zobrazuje na řadě míst.</p>

<p>V adresním řádku prohlížeče:</p>

<p><img src="/files/tvar-url/adresni-radek.png" alt="URL v adresním řádku" class="border"></p>








<p>Ve <b>stavovém řádku</b> po najetí myší na odkaz:</p>

<p><img src="/files/tvar-url/stavovy-radek.png" alt="URL ve stavovém řádku" class="border"></p>



<p>Dále se adresy zobrazují ve <b>výsledcích vyhledávání</b>. Vyhledávače v nich i zvýrazňují hledaná slova. Zobrazení na <a href="/seznam">Seznamu</a>:</p>


<p><img src="/files/tvar-url/seznam.png" alt="URL v SERPu na Seznamu" class="border"></p>





<p>Zobrazení URL v SERPu <a href="/google">Googlu</a>:</p>
<p><img src="/files/tvar-url/google.png" alt="URL v SERPu v Google" class="border"></p>









<p>Jen tak vložená URL bez úpravy textu odkazu se může objevit v <b>diskusních fórech nebo komentářích</b>, kde se samotná URL stane textem odkazu.</p>

<p><img src="/files/tvar-url/webtrh.png" alt="Vložení odkazu v diskusním fóru" class="border"></p>












<p>Je tedy dobré, když adresa dobře vystihuje obsah, který lze na dané URL <b>očekávat</b>. Z toho vyplývá, že by adresa <b>neměla mít podobu</b> typu:</p>

<pre><code>example.com/?id=5</code></pre>




<p>To člověku většinou příliš nepomůže.</p>


<h3 id="delka">Délka adresy</h3>

<p>Vzhledem k omezenému prostoru je dále lepší, aby adresa byla <b>kratší než delší</b>. Hodně dlouhá URL se stejně zpravidla celá nezobrazí.</p>

<p>Krátká URL se dá dobře nadiktovat (tj. je použitelná v offline světě), lze zapamatovat nebo se zobrazí celá při sdílení na <a href="/twitter">Twitteru</a>:</p>

<p><img src="/files/tvar-url/twitter.png" alt="URL v SERPu na Seznamu" class="border"></p>








<p>Opravdu <b>hodně dlouhé adresy</b> mohou být rozbity různými redakčními systémy, které dlouhá slova rozdělují a neumějí rozlišit slovo od URL. Uživatelé tak musí používat <b>zkracovače adres</b>.</p>




<h2 id="klicova-slova">Klíčová slova v URL a SEO</h2>

<p>Z pohledu vyhledávačů se zdá být rozumné uvádět v URL <b>nejdůležitější klíčová slova</b>.</p>

<ol>
  <li>
    <p>Klíčová slova v URL jsou zvýrazněna ve výsledcích hledání. To může být další signál pro návštěvníka, že má právě kliknout na daný odkaz.</p>
    
    <p><img src="/files/tvar-url/google.png" alt="URL v SERPu v Google" class="border"></p>
  </li>
  
  
    
  
  
  <li>
    <p>Pro vyhledávač je adresa stránky další informace, podle které určovat téma stránky.</p>
  </li>
</ol>

<p>Nějaký <b>zázračný SEO efekt</b> klíčovým slovům v adrese ale přisuzovat nelze. Adresa není pro návštěvníky tak důležitá jako obsah, aby vyhledávač stránky kvůli špatným adresám výrazně upozaďoval.</p>




<h2 id="slozky">Složky/kategorie</h2>

<p>Někdy bývají k vidění adresy znázorňující stromovou strukturu.</p>

<pre><code>example.com/sekce/kategorie/clanek</code></pre>



<p>Vytvářet hlubokou strukturu v adresách je značně risikové z toho důvodu, že se rozvržení stránky málokdy podaří navrhnout rovnou finálně.</p>

<p>Problém logicky vyvstane, když bude <b>potřeba strukturu změnit</b>. To bude znamenat:</p>

<ul>
  <li>buď <b>změnu URL</b>,</li>
  
  <li>nebo vytvoření <b>nekonsistence</b> mezi tvarem adres a skutečnou strukturou.</li>
</ul>

<p>Celé situaci se tak jde vyhnout <b>jednou jedinou úrovní</b> pro veškerý obsah. Tento systém používá například <b>Wikipedie</b>.</p>

<pre><code>cs.wikipedia.org/wiki/HyperText_Markup_Language</code></pre>






<h2 id="zbytecna-slova">Zbytečná slova</h2>

<p>V ideálním případě by v URL nemělo být nic, co nenese hodnotnou informaci. Tedy se vyhnout různým identifikátorům, které do URL přidávají redakční systémy.</p>



<p>Pro web o pěti podstránkách je zbytečné mít adresy ve tvaru:</p>

<pre><code>example.com/<b>stranka/</b>kontakt</code></pre>

<p>Postačí prosté:</p>

<pre><code>example.com/kontakt</code></pre>






<h2 id="vycpavani-slovy">Vycpávání klíčovými slovy</h2>

<p>Vycpávání klíčovými slovy (anglicky <i lang="en">Keyword stuffing</i>) je nekalá <a href="/seo">SEO</a> praktika, kdy se do adresy <b>klíčové slovní spojení</b> vloží hned několikrát.</p>



<pre><code>example.com/klicove-slovo/klicove-slovo.html</code></pre>


<p>Lze předpokládat, že rozumné vyhledávače nebudou mít důvod kvůli zopakování klíčových slov stránku upřednostnit. Naopak taková adresa může působit podezřele na <b>lidské návštěvníky</b> a vést tak <b>nižší míře prokliku</b>.</p>



<h2 id="diakritika">Česká diakritika v URL</h2>

<p><img src="/files/tvar-url/diakritika-wiki.png" alt="Diakritika v URL na Wikipedii" class="border"></p>




<p>Wikipedie dokazuje, že adresa stránky diakritiku (a dokonce i další netradiční znaky) obsahovat může. Mohou s tím ale být problémy, za které se <b>lepší srozumitelnost</b> a <b>menší počet kolisí</b> (např. <i>koš vs. kos</i>) adresy nemusí vyplatit – některé přísnější skripty ověřující URL s tím mohou mít problémy.</p>

<p>Automatický převodník textu na klikací odkaz tak může vzít znak s <b>háčkem nebo čárkou</b> jako konec URL a odkaz tím rozbít.</p>

<p>Osvědčené je používat pouze znaky a–z, 0–9 a pro oddělení slov spojovník <code>-</code>. Jde k tomu použít následující funkci, které dokáže takovou podobu URL <b>automaticky vytvořit podle názvu stránky</b>:</p>

<div class="external-content">
  <ul>
    <li>PHP triky: <a href="http://php.vrana.cz/vytvoreni-pratelskeho-url.php">Vytvoření přátelského URL</a> – hotové funkce v PHP a JavaScriptu</li>
  </ul>
</div>



<h2 id="vata">Předložky a slovní vata</h2>

<p>Skripty zajišťující <b>automatický převod názvu stránky na URL</b> (řetězec adresy se někdy označuje jako <i lang="en">slug</i>) mohou obsahovat funkci pro odstraňování předložek, spojek a dalšího obsahu, co není klíčovým slovem. V angličtině potom ještě členů.</p>


<p>V češtině to kvůli skloňování značně <b>snižuje čitelnost</b>. Například z titulku:</p>

<blockquote>
  <p>Hledám fotografa s objektivem pro interier - Praha Palmovka</p>
</blockquote>


<p>Může vzniknou <i>slug</i> ve tvaru:</p>

<blockquote>  
  <p>hledam-fotografa-objektivem-interier-praha</p>
</blockquote>




<p>Ideální je tedy <b>tvořit URL ručně</b>. U webů, kde obsah tvoří nepoučení lidé, jako třeba <b>diskusní fórum</b>, je ale takový postup značně komplikovaný. Nakonec může méně škody napáchat automatický převod než vložení důvěry do rukou návštěvníků.</p>



<h2 id="duplicity">Duplicitní adresy</h2>

<p>Nikdy by nemělo být možné získat <b>stejný obsah na více různých adresách</b>. V případě, že na něco takového vyhledávač narazí, musí si jednu z adres vybrat a tu preferovat. Nešikovné je, když si vybere tu podobu, která nebyla zamýšlena.</p>

<p>U adres obsahující číselný identifikátor následovaný textovou omáčkou pro uživatele, může dojít ke komickým situacím, kdy je možné <b>změnit text URL bez následného přesměrování</b>.</p>

<p>Stránka <code>example.com/5-kontakt</code> tak může být dostupná na URL <code>example.com/5-jsme-hlupaci</code>. Řešením je používat <b>přesměrování hlavičkou 301</b> na preferovaný tvar.</p>







<h2 id="cisla">URL složené z číselných ID</h2>

<p>V některých případech je prakticky nevyhnutelné mít v adresách identifikátory číselné či <a href="/id-pismena">složené z písmen</a>. Týká se to stránek s <b>velkým množstvím obsahu</b> – zpravidla tvořeným lidmi, po kterých lze těžko požadovat navrhnutí rozumných URL.</p>



<p>Příkladem je třeba <a href="/youtube">YouTube</a> s tvarem URL:</p>

<pre><code>youtube.com/watch?v=-ecdH-HdLjA</code></pre>



<p>Nebo <a href="/facebook">Facebook</a>:</p>

<pre><code>facebook.com/jecas.cz/posts/896912130370504</code></pre>



<p>Číselné identifikátory navíc řeší ještě jednu věc – případné <b>kolise stejných tvarů URL</b> vytvořené z nadpisů, které tak není vůbec třeba řešit.</p>

<p>Při nízkém počtu stránek se některým návštěvníkům může líbit, že se číselná adresa typu „<code>example.com/1312</code>“ snadno zapamatuje. Domnívám se ale, že <b>stručná slovní adresa</b> typu „<code>example.com/css</code>“ na tom bude ještě lépe.</p>





<h2 id="jazyk">Česky, nebo anglicky?</h2>

<p>Google doporučuje, aby jazyk URL odpovídal jazyku, kterým je napsán obsah stránky.</p>

<div class="external-content">
  <ul>
    <li><a href="https://www.seroundtable.com/google-url-language-format-20523.html">Google: Your URLs Should Be In Your Contents Language</a></li>
  </ul>
</div>

<p>U vícejazyčného webu to tedy znamená mít například pro stánku <i>Kontakt</i> adresy typu:</p>

<pre><code>example.com/cs/kontakt
example.com/en/contact</code></pre>



<p>U hloupějších redakčních systému to ale může být problém.</p>

<h2 id="odkazy">Odkazy jinam</h2>

<ul>
  <li>Moz.com: <a href="http://moz.com/blog/15-seo-best-practices-for-structuring-urls">15 SEO Best Practices for Structuring URLs</a></li>
</ul>