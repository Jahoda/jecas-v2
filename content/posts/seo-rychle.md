---
title: "8 rad, jak rychle zlepšit SEO"
headline: "Rychlé zlepšení SEO"
description: "Jak co nejrychleji upravit stránku, aby měla lepší výsledky ve vyhledávání."
date: "2015-05-06"
last_modification: "2015-11-26"
status: 1
tags: ["napady", "seo"]
format: "html"
---

<p>Obecně je <b>optimalisace pro vyhledávače</b> (<a href="/seo">SEO</a>) běh na dlouhou trať (řádově měsíce a víc), přesto existují některé věci, které jde udělat prakticky okamžitě a <b>dlouhodobě zlepší posici webu ve vyhledávačích</b> i použitelnost pro návštěvníky.</p>



<h2 id="rozbite-odkazy">Oprava rozbitých odkazů</h2>

<p>Je možné, že na webu proběhla <b>změna URL</b> a starý tvar se správně nepřesměroval na nový. Na web tudíž míří odkazy, které zbytečně končí <b>chybou 404</b>.</p>

<p>Případně odkazy na neexistující stránky mohly vzniknout překlepem nebo byla cílová stránka odkazu smazána.</p>

<p>Odhalit nefunkční odkazy jde programem <a href="http://home.snafu.de/tilman/xenulink.html">Xenu's Link Sleuth</a>:</p>



<div class="internal-content">
  <ul>
    <li><a href="/odkaz#funkcnost">Kontrola funkčnosti odkazů</a> – návod k použití <b>Xenu</b> pro prověření odkazů na webu</li>
  </ul>
</div>

<p><b>Xenu</b> upozorní na nefunkční <b>interní odkazy</b> (v rámci vlastního webu). Jde zjistit i nefunkční odkazy pryč z webu – i takové je dobré opravit, protože nefunkční externí odkazy mohou snižovat hodnotu stránky: vyhledávač nechce posílat hledající na stránky, které se odkazují na jiné neexistující stránky.</p>

<p>Pro zjištění odkazů příchozích odkazů na neexistující stránky z <b>cizích webů</b>  jde použít nejlépe logování chybových stránek 404. A následně zajistit přesměrování, je-li kam.</p>





<h2 id="rychlost">Zrychlení webu</h2>

<p>Pokud se po přechodu na stránku její obsah <b>dlouho načítá</b>, může návštěvníkovi dojít trpělivost. Z tohoto důvodu není v zájmu vyhledávače nabízet hledajícím lidem <b>pomalé stránky</b>.</p>

<p>Rychlé opuštění webu kvůli dlouhému načítání a návrat na výsledky hledání navíc zvýší <b>míru okamžitého opuštění</b>. Vyhledávač tak může dát příště přednost jiným výsledkům, z kterých lidé neutíkají.</p>

<p>Více o rychlosti a její vliv na vyhledávače je v samostatném článku:</p>

<div class="internal-content">
  <ul>
    <li><a href="/seo-rychlost">Vliv rychlosti webu na SEO</a> + popis největších zabijáků rychlosti webu</li>
  </ul>
</div>

<p>Nástroje pro testování rychlosti jsou uvedeny zde: </p>

<div class="internal-content">
  <ul>
    <li>Nástroje pro kontrolu a analysování stránky: <a href="/kontrola-stranky#rychlost">Rychlost a odezva stránky</a></li>
  </ul>
</div>

<h2 id="mobilni">Optimalisace pro mobilní zařízení</h2>

<p>Při <b>vyhledávání z mobilů a tabletů</b> vyhledávač <a href="/google">Google</a> upřednostňuje stránky, které se na mobilních zařízeních dobře zobrazují.</p>

<p>Proto se hodí opravit <a href="/oprava-chyb-pouzitelnosti">chyby v použitelnosti na mobilech</a>.</p>





<h2 id="titulek-popis">Titulky a popisy</h2>

<p><b>Vybudovat kvalitní obsah</b>, co bude přivádět relevantní návštěvníky, zpravidla nejde přes noc.</p>

<p>Pokud ale web nemá tisíce podstránek, dá se si celkem rychle pohrát s <b>názvy stránek</b> (obsahem zázračné SEO značky <code>&lt;title></code>).</p>

<div class="external-content">
  <ul>
    <li>Jak psát web: <a href="http://www.jakpsatweb.cz/seo/zazracny-tag-title.html">Zázračný SEO html tag</a></li>
  </ul>
</div>

<p>Slova v titulku berou vyhledávače jako <b>hodně významná</b>. Kromě toho se objevují ve <b>výsledcích hledání</b> (SERPu – <i lang="en">Search engine results page</i>), a to má značný vliv na míru prokliku.</p>

<p>Kromě titulku se v SERPu objevuje i úryvek stránky nebo její <b>popis</b> ze značky <code>&lt;meta></code> description, pokud popisek dobře odpovídá vyhledanému dotazu.</p>


<p><img src="/files/seo-rychle/serp-google.png" alt="Titulek a description v SERPu Google" class="border"></p>

















<p>Do HTML kódu se popisek pro zobrazení ve vyhledávači zadá následovně:</p>


<pre><code>&lt;meta name="description" content="Popis stránky"></code></pre>



<h2 id="stuktura-obsahu">Struktura obsahu</h2>

<p>Obsah stránky je pro přehlednost dobré strukturovat. Text by měl být minimálně rozdělený do <a href="/odstavec">odstavců</a> (HTML značka <code>&lt;p></code>), jednotlivé bloky je dobré vyznačit <a href="/nadpisy">nadpisy</a> (<code>&lt;h1></code>, <code>&lt;h2></code>, <code>&lt;h3></code> apod.), hodí se i číslované, nečíslované a jiné <a href="/seznamy">seznamy</a>.</p>

<p>U delší stránek pomůže vytvořit <a href="/toc">obsah</a> (<i lang="en">table of contents</i>) odkazující na jednotlivé části pomocí #kotev. Vyhledávač <a href="/seznam">Seznam</a> je potom přidává do úryvku ve výsledcích hledání pod název stránky:</p>

<p><img src="/files/seo-rychle/seznam-uryvek.png" alt="Titulek a description v SERPu Google" class="border"></p>









<h2 id="interni">Interní prolinkování</h2>

<p>Aby vyhledávač stránku <b>zaindexoval</b>, musí na ni odněkud vést odkaz (nebo být uvedena v <a href="/sitemap">souboru <code>sitemap.xml</code></a> či <a href="/pridat-url">ručně přidána</a>).</p>

<p>Ideální je tedy na každou stránku odkázat z vlastního webu. Kromě <b>umístění odkazů do navigace</b> je dobré se odkazovat na ostatní stránky i v textu (pokud to dává smysl). Vyhledávač z toho může lépe pochopit důležitost a vztahy mezi stránkami.</p>





<h2 id="obrazky">Popisky obrázků</h2>

<p>Zdroj návštěvnosti je i <b>vyhledávání obrázků</b>. Když už si dá člověk práci s tvorbou vlastních obrázku nebo fotografií, je dobré jim vyplnit popisek do atributu <code>alt</code>, aby vyhledávač lépe věděl, co na obrázku je.</p>

<div class="internal-content">
  <ul>
    <li><a href="/popis-obrazku">Popis obrázku</a> – různé způsoby, jak přidat obrázku popisek</li>
  </ul>
</div>



<h2 id="black-hat">Odstranění nekalých praktik</h2>

<p>Je možné, že se na stránce vyskytují zakázané prvky, které mají za cíl <b>oklamat vyhledávač</b>. Jde těžko rozpoznat, jestli takové prvky aktuálně <b>škodí, pomáhají nebo mají neutrální efekt</b>.</p>



<p>Pro dlouhodobé <b>stabilní umístění ve vyhledávačích</b> se je dobré těmto praktikám vyhnout, protože dřív nebo později je vyhledávače nejspíš <b>dokáží rozpoznat</b>.</p>


<p>Jedná se třeba o:</p>



<h3 id="skryty">Skrytý text</h3>

<p>Do stránky se vloží po obsahové stránce téměř nečitelný text <b>nahuštěný klíčovými slovy</b>, který se <b>pomocí CSS skryje</b>. Uživatel ho tak neuvidí, protože jinak by stránku jako podezřelou opustil.</p>

<p>V zájmu vyhledávače není návštěvníky posílat na stránky, kde se hledaný obsah ve viditelné podobě nezobrazuje. Stránce se <b>skrytým obsahem</b> se tedy nabízí snížit váhu.</p>





<h3 id="tapetovani">Nesmyslné přeplnění klíčovými slovy</h3>

<p>Na základě této praktiky vznikla variace vtipu o příchodu do baru:</p>

<blockquote>
  <p>SEO konzultant přijde do baru, hospody, pivnice, restaurace, restaurace praha…</p>
</blockquote>


<p>Ve snaze vměstnat do textu potřebná slovní spojení se často dojde do stavu, kdy je text <b>špatně čitelný pro lidi</b>.</p>

<p>Anglicky se tato technika nazývá <i lang="en">keyword stuffing</i> (vycpávka klíčovými slovy). Vypadá to nějak takto:</p>

<blockquote cite="https://support.google.com/webmasters/answer/66358?hl=cs">
  <p>Prodáváme <mark>luxusní doutníkové humidory</mark>. Naše <mark>luxusní doutníkové humidory</mark> se vyrábějí výhradně ručně. Pokud uvažujete o koupi <mark>luxusního doutníkového humidoru</mark>, kontaktujte našeho specialistu na <mark>luxusní doutníkové humidory</mark> na adrese luxusni.doutnikove.humidory@example.cz.</p>
  <p class="autor">Nápověda Google pro webmastery: <a href="https://support.google.com/webmasters/answer/66358?hl=cs">Tapetování klíčovými slovy</a></p>
</blockquote>





<h3 id="duplicitni-obsah">Duplicitní obsah</h3>

<p>Jedná se o případ, kdy se vytvoří kopie stránky se <b>zaměněním hlavního klíčového slova</b>.</p>

<p>Člověk prodávající fytopufy v celé ČR si vytvoří weby na doménách <code>fytopufy-praha.cz</code>, <code>fytopufy-kolin.cz</code>, <code>fytopufy-plzen.cz</code> a podobně. Tyto weby se potom obsahově liší jen tím, že je v textech nahrazené jméno města/vesnice.</p>



<h3 id="generovany-obsah">Automaticky generovaný obsah</h3>

<p>Podobnou věcí jako duplicity je i automatické generování obsahu. Protože vytvořit kvalitní obsah je hodně nákladné, vytvoří se místo toho skript, který bude vytěžovat obsah z různých zdrojů a lepit to dohromady.</p>



<h2 id="odkazy">Odkazy jinam</h2>

<ul>
  <li>Sitepoint: <a href="http://www.sitepoint.com/improve-seo-ranking/">Improve SEO Ranking in 24 Hours</a> – jak zlepšit web po technické stránce s ohledem na SEO</li>
  
  <li>Backlinko: <a href="http://backlinko.com/google-ranking-factors">Google Ranking Factors</a> – seznam 200 faktorů, které mohou mít vliv na umístění ve vyhledávači</li>
  
  <li>Northcutt: <a href="https://northcutt.com/wr/google-ranking-factors/">Google Ranking Factors: 260+ Facts &amp; Myths</a> – přehled hodnoticích faktorů s rozlišením jejich vlivu</li>
</ul>