---
title: "Proč nepoužívat hamburger menu"
headline: "Proč hamburger menu nefunguje"
description: "Hamburger menu je oblíbený postup řešení responsivní navigace. Proč se mu vyhnout."
date: "2015-01-04"
last_modification: "2015-12-27"
status: 1
tags: ["napady", "odkazy", "responsive"]
format: "html"
---

<p>Pod pojmem <b>hamburger menu</b> se v oblasti <b>uživatelských rozhraní</b> rozumí skrytá navigace, která se zobrazí až po stisknutí ikony/tlačítka.</p>

<p>Kvůli své typické visuální podobě se označuje jako <i>hamburger menu</i>.</p>

<p><img src="/files/hamburger-menu/posta.png" alt="Hamburger menu" class="border"></p>













<p>Přibližně v roce <b>2014</b> se stalo značně populární a začalo se šířit napříč webovými i jinými aplikacemi. Hamburger menu je přítomné i v aplikacích <a href="/windows-10">Windows 10</a> (z aplikace <i>Pošta</i> ve Windows 10 pochází předchozí obrázek).</p>




<h2 id="proc">Proč se používá?</h2>

<p>Schovat navigaci do jediného tlačítka je <b>obrovské usnadnění práce</b> návrhářů uživatelských rozhraní.</p>

<p>Díky tomu není nutné zvlášť optimalisovat navigaci pro různě velká zařízení. Když už se na displej položky navigace nevejdou, zkrátka se všechno <b>schová do malého tlačítka</b>, které se už vždycky někam vejde.</p>



<p>Další zajímavostí jsou různé <b>efektní visuální prvky</b> a animace, které otevírání a zavírání navigace může obsahovat:</p>

<p><img src="/files/hamburger-menu/vysunuti-menu.gif" alt="Vysunutí navigace" class="border"></p>

















<p>Jiné postupy jsou popsány v samostatném článku:</p>

<div class="internal-content">
  <ul>
    <li><a href="/responsivni-menu">Responsivní navigace</a></li>
  </ul>
</div>



<h2 id="symbol">Symbol menu</h2>

<p>Kromě nejrozšířenější podoby třech vodorovných pruhů:</p>

<div class="live">
  <p>
    <span style="font-size: 40px; font-family: sans-serif">≡</span>
  </p>
</div>

<p>Který lze snadno zadat přímo jako textový symbol, existují různé <a href="https://twitter.com/lukew/status/591296890030915585">obdoby</a>:</p>

<ul>
  <li>svislé tečky jako <i>kebab menu</i> <img class="inline" src="/files/hamburger-menu/kebab-menu.png" alt="Kebab menu"></li>  
  <li>vodorovné tečky jako <i>meatballs menu</i> <img class="inline" src="/files/hamburger-menu/meatballs-menu.png" alt="Meatballs menu"></li>
</ul>


<h2 id="nazornost">Názornost hamburger ikony</h2>

<p>První problém hamburger ikony je její <b>nízká srozumitelnost pro uživatele</b>. Přestože se tento symbol používá i na mnoha významných stránkách a ve spoustě aplikací, existuje značný podíl lidí, kteří mu <b>nerozumí</b>.</p>

<p>Zvlášť <b>méně zkušení uživatelé</b> budou mít problém <b>tři pruhy nebo puntíky</b> identifikovat jako navigaci.</p>

<p>Při navrhování uživatelského rozhraní je se dobré používat co nejsrozumitelnější prvky (<i lang="en">obvious always wins</i>), což hamburger ikona příliš nesplňuje.</p>


<p>Je možné, že většina lidí identifikuje hamburger ikonu jako tlačítko pro menu. Opravdu důležité tlačítko by ale měl poznat každý, ne jen většina.</p>





<h3 id="popisek">Popisek „Menu“</h3>

<p>Pro zlepšení názornosti jde k <i>hamburgeru</i> přidat popisek <i>Menu</i>.</p>

<p><img src="/files/hamburger-menu/jecas.png" alt="Hamburger menu" class="border"></p>












<h2 id="umisteni">Umístění ikony menu</h2>

<p>Dalším častým problémem hamburger navigací je jejich <b>umístění na stránce</b> – zejména při prohlížení na <b>mobilních telefonech</b>.</p>

<p>Při držení smartphone pouze v jedné ruce (pravé) vypadá dosažitelnost plochy na displeji přibližně následovně:</p>

<p>Příklad z 5" displeje, kdy <span style="background-color: #A6FF4D">zelená</span> barva značí snadnou dosažitelnost, <span style="background-color: #FFD24D">oranžová</span> barva obtížně dosažitelnou plochu a do <span style="background-color: #FF0000; color: #fff">červené</span> oblasti už se při držení jednou rukou bez přehmatávání <b>nedostanu</b>.</p>

<p><img src="/files/hamburger-menu/telefon.png" alt="Obtížnost dosažení plochy na telefonu" class="border"></p>























<p>Ikona pro menu v <b>levém horním rohu</b> rozbalující základní prvky webu je tedy pro <b>praváka velmi nepoužitelná</b>.</p>

<h3 id="jedna-ruka">Režim ovládání jednou rukou</h3>

<p>Nemožnost dosáhnout při držení telefonu jednou rukou na navigační prvky v horní části displeje se snaží řešit tvůrci mobilních operačních systémů režimem pro jednu ruku.</p>

<p>V mobilních <b>Windows 10</b> se po delším podržení tlačítka <i>Start</i> přesune obsah obrazovky do dosažitelné části:</p>

<p><img src="/files/hamburger-menu/jednou-rukou.jpg" alt="Režim jedné ruky" class="border"></p>































































<p>V <b>iOS</b> obdobně funguje dvojité poklepání na <i>Home</i> tlačítko.</p>

<p>Problém těchto gest je obecně v tom, že je většina lidí nezná.</p>


<div class="external-content">
  <ul>
    <li><a href="http://alistapart.com/article/how-we-hold-our-gadgets">How We Hold Our Gadgets</a> – přehled způsobů, jak lidé drží telefony a tablety</li>
  </ul>
</div>


<h2 id="schovani-duleziteho">Skrytí důležitého obsahu</h2>

<p>Ten největší problém <i>hamburger navigace</i> / <b>navigace umístěné „pod tlačítkem“</b> je ale někde jinde:</p>

<blockquote>
  <p>Ikona menu oproti konkrétním položkám <b>nenese lákavou informaci</b> o obsahu webu.</p>
</blockquote>


<p>Popis <i>Menu</i> nebo tři pruhy či tečky symbolisující navigaci nejsou dostatečně lákavé, aby na ně návštěvník klikl.</p>

<p>Konkrétní <b>názvy položek</b> naopak lákavé být mohou a návštěvník je <b>může zaregistrovat očima</b> při rychlém skenování obsahu stránky.</p>

<p>Viditelné položky v navigaci navíc nabízí návštěvníkovi stručný přehled o obsahu webu.</p>

<p>Rozbalení navigace <b>vyžaduje akci uživatele</b> (kliknutí na tlačítko), aniž by věděl, co ho čeká. Pro nového návštěvníka webu je tedy otevření menu <b>cesta do neznáma</b>.</p>


<p>Skrytí položek do tlačítka proto snižuje pravděpodobnost, že se na ně návštěvník dostane, tudíž by v hamburger menu <b>nemělo být nic důležitého</b>.</p>

<blockquote>
  <p>Problém hamburger menu není ani tak v názornosti ikony, ale ve skrytí důležitého obsahu.</p>
</blockquote>








<h2 id="reseni">Náhrada hamburger menu</h2>

<p>Nahrazení/doplnění hamburger ikonky „≡“ popisem „Menu“ tedy neřeší hlavní problém, který tkví ve skryté navigaci.</p>

<p>Co ale udělat s navigací na malé obrazovce mobilu?</p>




<h3 id="vodorovne">Vodorovné menu s ikonami</h3>

<p>Řada služeb opustila koncept hamburger navigace a nahradila ho vodorovnou navigací s ikonami.</p>

<p>Textové nabídky doplněné ikonkami nabízí srozumitelnost i při použití relativně malého písma. Příklad navigace na <a href="/twitter">Twitteru</a>:</p>

<p><img src="/files/hamburger-menu/twitter-menu.png" alt="Navigace na Twitteru" class="border"></p>





<p><a href="/facebook">Facebook</a> zobrazuje pouze ikonky. Méně podstatné možnosti jsou ukryty pod hamburger tlačítkem vpravo nahoře:</p>

<p><img src="/files/hamburger-menu/facebook-menu.png" alt="Navigace na Facebooku" class="border"></p>




<p>Obdobný koncept používá i <a href="/youtube">YouTube</a>:</p>

<p><img src="/files/hamburger-menu/youtube-menu.png" alt="Navigace na YouTube" class="border"></p>








<p>Navigace s textovými popisky bude srozumitelnější pro nové uživatele, zvlášť pokud se nepoužívají jen hodně zažité ikonky. Stálí uživatelé si vystačí už jen se samotnými ikonami.</p>


<p>Pro pohodlnější dosažitelnost prsty se navigace může nacházet v dolní části displeje.</p>




<h3 id="skryti-nepodstatneho">Skrytí méně podstatného</h3>

<p>Pro běžné <b>obsahové weby</b> může být problematické znázornit všechny položky ikonkami. Nabízí se tak z navigace nechat viditelné alespoň něco nejdůležitějšího a do tlačítka hamburgeru/další schovat méně podstatné položky.</p>

<p>Toto řešení jde snadno použít pro vodorovnou navigaci. <a href="/js">JavaScriptem</a> se přepočítá šířka jednotlivých položek a odkazy, které se už nevejdou, se přesunou do submenu rozbalitelného tlačítkem.</p>

<p>Případně se vodorovná navigace zkrátka ořízne podle dostupné šířky a vpravo bude překrytá tlačítkem pro zobrazení všeho. Tak to používá třeba web <a href="http://www.theguardian.com/uk">The Guardian</a>:</p>

<p><img src="/files/hamburger-menu/theguardian-menu.png" alt="Navigace na YouTube" class="border"></p>







<p>V případě, že se navigace nikdy celá nevejde, jde použít elegantní řešení, kdy se JavaScriptem pouze přepíná oříznutí navigace. Tak funguje třeba lišta na <a href="http://tiscali.cz">Tiscali.cz</a></p>

<p><img src="/files/hamburger-menu/tiscali-menu.gif" alt="Navigace na Tiscali" class="border"></p>











<div class="external-content">
  <ul>
    <li>CSS Tricks: <a href="https://css-tricks.com/the-priority-navigation-pattern/">The Priority+ Navigation Pattern</a> – řešení menu, kdy se položky postupně skrývají</li>
  </ul>
</div>


<h3 id="priority">Určení priorit</h3>

<p>Pokud je v navigaci 20 položek, nabízí se položit otázku, jestli je opravdu všechno důležité a nešlo by počet zredukovat.</p>

<p>Tomuto problému jde předcházet navrhováním webů postupem <a href="/mobile-first">mobile-first</a>. Při návrhu nejprve pro desktop není nutné tolik přemýšlet nad tím, co je nejdůležitější, když je všude spoustu místa.</p>



<h3 id="jina-navigace">Jiný způsob navigace</h3>

<p>V případě klasické navigace ukryté do tlačítka může být na stránce <b>alternativní způsob navigace</b> bez nutnosti mít viditelné globální menu.</p>


<p>Dostane-li se návštěvník rychle a pohodlně k obsahu, který potřebuje, je jedno, jestli tak učinil prostřednictvím běžné navigace ukryté za hamburgerem nebo použije tlačítko/odkaz v textu stránky.</p>



<p>Třeba v případě, že bude člověk hledat na webu restaurace její adresu a otevírací dobu, není potřeba použít <b>klasickou navigaci</b>, když budou tyto informace dostupné na hlavní straně místo neužitečného textu typu „Vítáme vás na webu“.</p>


<p>Podobně třeba sportovní server nabízející výsledky rovnou na hlavní straně si klasickou navigaci může odpustit:</p>


<p><img src="/files/hamburger-menu/sport.png" alt="Hlavní strana Sport.cz" class="border"></p>




















<h2 id="odkazy">Odkazy jinam</h2>

<ul>
<li><a href="http://deep.design/the-hamburger-menu/">The Hamburger Menu Doesn't Work</a> – proč hamburger menu nefunguje</li>

<li><a href="https://lmjabreu.com/post/why-and-how-to-avoid-hamburger-menus/">Why and How to Avoid Hamburger Menus</a> – proč a jak se vyhnout hamburger menu</li>
<li><a href="https://redbooth.com/blog/hamburger-menu-iphone-app">Why We Banished the Hamburger Menu</a> – jak pomohlo odstranění menu skrytého do tlačítka</li>
<li><a href="http://blog.manbolo.com/2014/06/30/apple-on-hamburger-menus">Apple on Hamburger Menus</a></li>
<li>Luke Wroblewski: <a href="http://www.lukew.com/ff/entry.asp?1945">Obvious Always Wins</a> – statistiky po změně hamburger navigace</li>
<li>Sitepoint: <a href="http://www.sitepoint.com/are-users-ready-for-the-desktop-hamburger-icon/">Are Users Ready for the Desktop Hamburger Icon?</a></li>
<li>Zoltan Kollin: <a href="https://medium.com/@kollinz/misused-mobile-ux-patterns-84d2b6930570">Misused mobile UX patterns</a> – nevhodné návrhové vzory na mobilech</li>  
  <li>Exisweb: <a href="http://exisweb.net/hamburger-is-ok">Don’t Be Afraid of the Hamburger: A/B Test</a> – srovnání počtu kliknutí na „Menu“ a „≡“</li>
</ul>


<h3 id="efekty">Efekty hamburger navigace</h3>

<ul>
<li><a href="http://speckyboy.com/2015/04/02/animating-css-only-hamburger-menu-icons/">Animating CSS-Only Hamburger Menu Icons</a></li>  
<li><a href="http://codepen.io/winkerVSbecks/pen/mpjkd">Animovaná hamurger ikona</a></li>
<li><a href="http://codepen.io/lbebber/pen/LELBEo/">Gooey Menu</a> – efekt rozbalení položek</li>
<li><a href="http://codepen.io/designcouch/pen/Atyop">Animace hamburger ikony do křížku</a></li>  <li><a href="http://codepen.io/kyleHenwood/pen/Alayb">SVG CSS3 Menu / Burger Button</a></li>
  
<li><a href="http://webdesignledger.com/web-design-2/best-practices-for-hamburger-menus">Best Practices for Sliding Hamburger Menus</a> – různé řešení navigace vysouvané ze strany</li>
<li><a href="http://designmodo.com/hamburger-menu-icons/">Trend Breakdown: New Ways to Use the Hamburger Icon</a></li>  
</ul>