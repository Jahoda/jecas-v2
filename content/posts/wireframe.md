---
title: "Wireframe"
headline: "Wireframe"
description: "Co jsou to drátěné modely, proč je používat a jak je vytvářet."
date: "2015-05-08"
last_modification: "2016-03-14"
status: 1
tags: ["napady", "produktivita"]
format: "html"
---

<p>Wireframe se do češtiny překládá většinou jako <b>drátěný model</b>. Používá se pro <b>návrh rozhraní webových stránek</b> nebo jiných aplikací.</p>

<p>Na základě <b>základních požadavků na obsah</b>, který má na webu být, zachycuje <b>visuálně zjednodušenou</b> podobu stránky, která se po odladění převede do plné podoby.</p>


<h2 id="proc">Proč kreslit wireframy?</h2>

<p>Hlavní smysl, proč před samotným kódováním webu použít <i>wireframe</i>, je <b>rychlé prototypování</b> rozložení webu.</p>

<p>Wireframy jde tvořit různými způsoby:</p>

<ol>
  <li>
    <p><b>Kreslit rukou</b> – ať už přímo tužkou na papír, fixou na tabuli nebo nějakou elektronickou tužkou.</p>
    
    <p><img src="/files/wireframe/nacrt.jpg" alt="Navrhování tužkou na papír" class="border"></p>
    
    
    
    
    
        
    
  </li>
  
  <li>
    <p><b>Běžné grafické programy</b> mohou rovněž posloužit pro návrh a prototypování rozložení stránky.</p>
  </li>
  
  <li>
    <p><b>Specialisované programy</b> pro tvorbu drátěných modelů nabízí standardní prvky webových stránek / aplikací pro rychlé navrhování a úpravy.</p>
    
    <p><img src="/files/wireframe/wireframe.png" alt="Příklad wireframu" class="border"></p>
    
    <!-- https://wireframe.cc/nQPfSh -->
    
    
    
    
    
    
    
    
    
    
    
    
    
    
    
    
    

    
    
    
    
    
        
  </li>
  
  <li>
    <p><b>CSS frameworky</b> typu Bootstrap nebo Foundation obsahují hotové komponenty pro různé části stránek (navigace, nadpisy, tlačítka), které lze rychle stavět do HTML kódu. Výhoda je, že výstup jde rovnou použít.</p>
    
    <p>Tvůrce webu s těmito <a href="/knihovny">frameworky</a> nemusí při návrhu nic moc kódovat, ale jen k sobě skládá potřebné předpřipravené komponenty.</p>
  </li>
  
  <li>
    <p><b>Ruční kódování</b> – vyžaduje dobrou znalost CSS, aby úpravy pro testování různých variant netrvaly věčnost. Hodí se k tomu nástroj, který rovnou promítá změny CSS do prohlížeče.</p>  
    <div class="internal-content">
      <ul>
        <li><p><a href="/zivy-nahled-css">Živý náhled editovaného CSS</a></p></li>
      </ul>
    </div>    
    <p>Výhoda je rovnou použitelný a (téměř) optimální HTML + CSS kód.</p>
  </li>
  <li>
    <p><b>Kódování v prohlížeči</b> – to je spíš hudba budoucnosti (psáno 2016), ale <a href="/vyvojarske-nastroje">vývojářské nástroje</a> v prohlížečích nabízejí stále lepší a lepší nástroje pro pohodlné a rychlé úpravy.</p>
    
    <p>Pro stanovení barvy je například v <b>Chrome</b> pohodlné kapátko:</p>
    
    <p><img src="/files/wireframe/chrome-kapatko.png" alt="Výběr barvy v Chrome" class="border"></p>
    
    
    
    
    
    
    
    
    
    
    
    
    
    
    
    
    
    
  </li>
</ol>





<p>S ohledem na <a href="/responsive">responsivní design</a> je velmi výhodné, když se návrh webu dostane co nejdříve do jakž takž <b>funkční podoby</b>. Nahrubo <i>nakódovaný</i> web si už jde trochu osahat v různých zařízeních a uvědomit si tak úskalí plynoucí z různých <a href="/sirka-stranky">rozměrů obrazovek</a>.</p>

<p>Ze statického drátěného modelu nebo grafického návrhu tyto problémy typicky nejsou patrné.</p>


<div class="external-content">
  <ul>
    <li>Martin Michálek: <a href="http://www.vzhurudolu.cz/blog/38-design-v-prohlizeci">Design webů v prohlížeči</a> – přednáška z <a href="/webexpo-2015">WebExpo 2015</a></li>
  </ul>
</div>

<h2 id="jak">Jak kreslit wireframy?</h2>

<p>Použití konečného postupu závisí na konkrétní situaci, procesu tvorby, schopnostech tvůrce drátěného modelu a jeho využití. Pro maximálně efektivní práci není problém postupy kombinovat.</p>



<p>Má-li wireframe sloužit jako <b>předloha grafikovi</b> pro návrh vzhledu stránky, hodí se nejspíš jen ruční nákres nebo výstup ze specialisovaného nástroje pro wireframy.</p>



<p>Bude-li stránku od základů až po výsledný HTML / CSS kód vytvářet <b>jeden člověk</b>, co dokáže rychle prototypovat pomocí CSS frameworků nebo dokonce bez nich, nemusí mít smysl si předem wireframy kreslit.</p>


<p>Pro <b>presentování drátěných modelů klientovi</b> se nejvíce hodí užít specialisovaných programů. Výsledek vypadá profesionálněji než ruční náčrtek a je z něj patrné, že se jedná skutečně o návrh rozložení. Klient tak nebude řešit, že šedivá by měla být šedivější a po vytvoření grafického návrhu z drátěného modelu nebude mít pocit, že je to úplně stejné – z tohoto důvodu se nabízí do wireframu nedávat ani žádnou grafiku nebo logo.</p>





<h2 id="programy">Programy pro vytváření wireframe</h2>

<div class="external-content">
<ul>
  <li><a href="https://balsamiq.com/">Balsamiq</a> (placený nástroj)</li>  
  <li><a href="https://wireframe.cc/">Wireframe.cc</a> – jednoduchý online nástroj (zdarma)</li>  
  <li><a href="http://www.mockflow.com/">MockFlow</a> – online nástroj pro kreslení wireframů</li>  
  <li><a href="https://moqups.com/">Moqups</a></li>
  <li><a href="https://365tipu.wordpress.com/2015/05/15/tip135-v-cem-vytvaret-wireframe-drataky-a-slozitejsi-design-webu/">TIP#135: V čem vytvářet wireframe, dráťáky. A složitější design webů?</a> – seznam spousty nástrojů</li>
</ul>  
</div>


<h2 id="mockup">Mockupy</h2>

<p>Ohledně návrhu webů se jde setkat ještě s termínem <i lang="en">mockup</i> (česky maketa).</p>

<p>Existují specialisované nástroje, kde jde vytvořit zdánlivě funkční rozhraní včetně interakcí, aniž by se něco muselo složitě kódovat a programovat.</p>

<p>Pod mockupy se kromě toho rovněž rozumí vložení screenshotu webu/aplikace do fotky počítače, tabletu nebo monitoru.</p>

<p><img src="/files/wireframe/placeit-iphone.jpg" alt="Ječas.cz v telefonu" class="border"></p>
    
    
    
    
    
    










<p>Pro presentování to může vypadat lépe a působivěji než obyčejný screenshot webu.</p>

<p><img src="/files/wireframe/placeit.jpg" alt="Ječas.cz na desktopu" class="border"></p>
    
    
    
    
    
    














<p>Existují online nástroje, které takový mock-up dokáží připravit na pár kliknutí:</p>

<div class="external-content">
  <ul>
    <li><a href="https://placeit.net/">Placeit</a> (vyšší rozlišení obrázků je placené)</li>
  </ul>
</div>