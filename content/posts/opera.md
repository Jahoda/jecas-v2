---
title: "Proč používat Operu"
headline: "20 důvodů proč používám Operu"
description: "Mých 20 důvodů, co mě drží u <a href='http://www.opera.com/'>prohlížeče Opera</a>."
date: "2013-05-26"
last_modification: "2013-05-26"
status: 1
tags: ["produktivita", "webove-prohlizece"]
format: "html"
---

<p>Jelikož používám kromě hlavního prohlížeče (Opery) i&nbsp;Explorer,
Chrome a Firefox, tak mám docela dobrou představu, který prohlížeč co
umí a co ne.</p>

<p>Když to vezmu souhrnně, tak potřebuji prohlížeč, co splňuje
následující:</p>

<ol>
    <li id=gui><p><strong>Upravitelné GUI</strong>&nbsp;&ndash; Opera je snad jediný prohlížeč, kde si
    jakékoliv tlačítko nebo část rozhraní můžu dát kamkoliv. Vadí mi
    nějaké výchozí tlačítko nebo panel? <abbr class='help' title='Pravé tlačítko myši'>RMB</abbr> → Odstranit z&nbsp;lišty →
    Hotovo. Chci mít možnost si jednoduše vytvořit i&nbsp;tlačítko vlastní a
    libovolně si ho umístit.</li>

    <li id=gesta><p><strong>Gesta myší</strong>&nbsp;&ndash; opravdová gesta, ne jen nějaká JS
    náhrada, nýbrž gesta funkční napříč celým prohlížečem, tj. i&nbsp;v&nbsp;nabídkách,
    záložkách, RSS zprávách&nbsp;atd.</li>

    <li id=panely><p><strong>Panely s&nbsp;náhledem webu</strong>. Možnost si tyto záložky
    s&nbsp;náhledy dát na stranu (vhodné u&nbsp;širokoúhlého NTB, kde je problém
    s&nbsp;místem víc na výšku než šířku).<p><img src="/files/opera/nahled.jpg"
    class="border"></li>

    <li id=blokovani><p>Jednoduchý <strong>blokovač obsahu</strong>&nbsp;&ndash; něco mě na stránce
    otravuje: RMB → Blokovat →&nbsp;Hotovo</li>

    <li id=zoom><p><strong>Zvětšování stránek</strong>&nbsp;&ndash; při čtení delších
    stránek si rád zvětšuji písmo. V&nbsp;závislosti na defaultní velikosti
    písma si kliknu do té stupnice a hotovo. Klávesami <kbd>+</kbd> a
    <kbd>-</kbd> se stránka zvětšuje jemně, klávesou <kbd>*</kbd> se přepnu do
    100&nbsp;%. Zvětšování se týká jen konkrétní stránky a stránek z&nbsp;této
    otvíraných. Pokud se při zvětšení má tendenci objevit posuvník, mám
    k&nbsp;disposici funkci, která přizpůsobí stránku tak, aby se hezky vešla
    celá na monitor bez něj.<p><img src="/files/opera/lupa.png"
    class="border"></li>

    <li id=zalozky><p><strong>Práce se záložkami</strong>&nbsp;&ndash; když zavřu záložku, tak se
    musí objevit předchozí otevřená, nikoliv ta vlevo od zavřené. Záložky
    musí jít seskupovat pomocí drag &amp; drop a celou skupinu sbalit/rozbalit.
    Nesmí chybět <kbd>Ctrl</kbd> + <kbd>Z</kbd>&nbsp;pro vrácení omylem zavřené
    záložky ani seznam všech zavřených na jedno kliknutí. Záložky musí jít
    duplikovat.<p><img
    src="/files/opera/duplikovat-zalozku.png" class="border"></li>

    <li id=snap><p>Možnost <strong>chytit okno prohlížeče nad záložkami</strong>. Rád
    používám AeroSnap a pokud chci zmenšit okno z&nbsp;maximalisovaného, chci mít
    možnost jej nahoře chytit, i&nbsp;když je horní strana plná záložek.</li>

    <li id=poznamky><p><strong>Poznámky</strong>&nbsp;&ndash; označit text a mít možnost jej uložit
    jako poznámku.</li>

    <li id=sync><p><strong>Synchronisace</strong> záložek, poznámek, zadaných adres,
    rychlého přístupu&nbsp;atd.</li>

    <li id=soubor><p>Možnost <strong>rovnou spustit stahovaný soubor</strong>.<p><img src="/files/opera/spustit-soubor.png"
    class="border"></li>

    <li id=speed-dial><p><strong>Rychlý přístup</strong>, kde si mohu každou stránku umístit na
    libovolnou posici, mohu si nastavit libovolný počet sloupců a velikost
    jednotlivých stránek.</li>

    <li id=vyhledavace><p><strong>Snadná tvorba vyhledávačů</strong>&nbsp;&ndash; z&nbsp;libovolného
    formulářového pole si za pár sekund vytvořím vyhledávač s&nbsp;přiřazeným
    klíčem. Tyto vyhledávače potom musí být možno použít přes kontextovou
    nabídku na označený&nbsp;text.</li>

    <li id=mistni-nastaveni><p><strong>Místní nastavení</strong> pro každou stránku&nbsp;&ndash; běžně mám
    nastaven prohlížeč, aby neposílal <a href="/referer">referer</a>&nbsp;&ndash; tudíž musí jít jeho
    odesílání jednoduše (pro web, kde jej potřebuji) zapnout. Stejně tak
    jednoduše si chci přiřazovat vlastní JS nebo&nbsp;CSS.</li>

    <li id=udaje><p><strong>Zadání osobních údajů</strong>&nbsp;&ndash; v&nbsp;Opeře si uložím
    položky, které často stejně vypisuji a jsou mi potom nabízeny.</li>

    <li id=oznaceni-odkazu><p>Text odkazu lze označit běžným způsobem&nbsp;&ndash; odhadovat v&nbsp;jakém
    místě nad ním lze označení provést je nepřípustné.</li>

    <li id=klavesy><p><strong>Klávesové zkratky</strong>&nbsp;&ndash; musejí jít snadno a libovolně
    nastavit. Klávesa <kbd>H</kbd> musí umožnit přepsat URL (velmi pohodlné, když chce člověk psát něco do adresního řádku), <kbd>Ctrl</kbd> +
    <kbd>B</kbd> musí fungovat jako „Vložit a přejít&nbsp;na“.</li>

    <li id=ulozit><p><strong>Uložit stránku</strong>&nbsp;&ndash; se vším všudy do jednoho souboru /
    se vším všudy jako HTML (+ složka se obrázky, styly atd.) / jen&nbsp;HTML.</li>

    <li id=relace><p><strong>Relace</strong>&nbsp;&ndash; celou sestavu otevřených záložek lze
    uložit (včetně zapamatování případného odrolování) pro budoucí
    otevření.</li>

    <li id=lista><p><strong>Vlastní lišta</strong>, která lze jedním tlačítkem
    zobrazit/skrýt.</li>

    <li id=odeslani-formulare><p>Odeslání <strong>formuláře do nové záložky</strong> (popř. na
    pozadí).</li>
</ol>

    <p>
    To jsou asi nejzásadnější věci, co mi brání používat primárně jiný prohlížeč (ač mně v Opeře plno věcí vadí). Myslím, že žádný jiný
    tyto všechny podmínky bohužel nesplňuje. Nejblíž by se těmto funkcím základní
    Opery nejspíš přiblížil Firefox po týdenním instalování doplňků.</p>