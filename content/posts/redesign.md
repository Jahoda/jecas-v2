---
title: "Jak redesignovat web"
headline: "Jak redesignovat web"
description: "Na co si dát pozor při redesignu webu. A co na to budou říkat návštěvníci?"
date: "2015-07-10"
last_modification: "2015-07-10"
status: 0
tags: []
format: "html"
---

<blockquote>
  <p>Nejhorší na změnách je to, že je to potom jiný.</p>
</blockquote>

<p>Prakticky každý redesign webu nesou jeho stálí uživatelé <b>negativně</b>.</p>

<p>Po nasazení nového webu se tak bude možné setkat s názory, že 10 let stará podoba webu byla dokonalá a nový web je paskvil.</p>



<h2 id="postupne">Postupné změny</h2>

<p>Teoreticky by šoku z náhlé změny designu mohlo zabránit <b>postupné přetváření webu</b>.</p>


<h3 id="plynule">Plynulá změna</h3>

<p>Některé prvky webů jdou měnit plynule po <b>malých krocích</b>, které člověk těžko postřehne.</p>

<ul>
  <li>
    <p>Je cílem zvětšit písmo o 4 pixely? Každý týden se písmo zvětší o pixel. Po měsíci je písmo větší a pravidelný návštěvník si toho ani nevšimne, protože nemá možnost srovnání.</p>
  </li>  
  <li>
    <p>Má být lišta o 30 pixelů vyšší? Každý den se zvětší o pixel.</p>
  </li>  
  <li>
    <p>Je potřeba změnit odstín barvy? Každý den se změní o pár procent.</p>
  </li>
</ul>


<h3 id="casti">Změna po částech</h3>

<p>Pochopitelně ne vše jde takto měnit. Potom je šetrný postup upravovat postupně jednotlivé části webu.</p>

<p>Návštěvníkům se pod rukama nezmění rovnou celý web, ale <b>změny budou dávkovány</b>.</p>

<p>Problém tohoto řešení může být v tom, že mezi začátkem a koncem budou na stránce staré i nové prvky, což bude nejspíš značně <b>nekonsistentní</b>.</p>




<h2 id="prepisovani">Přepisování aplikací</h2>

<p>Zvlášť programátoři mají často tendenci <b>přepisovat kód od nuly</b>.</p>

<p>Podívají se na 10 let starou aplikaci a (někteří po návštěvě záchodu) prohlásí, že bude jednoduší to napsat celé znovu.</p>

<p>Myšlenka je taková, že přidávání nových funkcích do staré aplikace bude pomalé, takže se vyplatí aplikaci přepsat, protože potom bude vylepšování rychlé.</p>

<p><img src="/files/redesign/vyvoj-aplikace.png" alt="Funkčnost aplikace v závislosti na čase" class="border"></p>




























<p>Přepisování aplikací od základů většinou není dobrý postup:</p>

<ul>
  <li>
    <p>Dlouhou dobu vývoje <b>není k disposici nic použitelného</b> (nová aplikace je ještě stále méně funkční než stará). Je sice hezké, že má nová aplikace úžasný objektový návrh, ale to je návštěvníkům lhostejné.</p>
    
    <p>V ideálním případě se po měsících vývoje podaří z pohledu uživatelů docílit jakž takž stejně funkční aplikace jako byla ta stará.</p>
  </li>  
  <li>
    <p>Stará aplikace (pokud byla udržovaná) obsahuje <b>řešení mnoha chyb a situací</b>, které se při vývoji nové nejspíš zopakují.</p>
  </li>  
  <li>
    <p>Nová aplikace <b>zanese chyby jiné</b>.</p>
  </li>
  <li>
    <p>Snadno se některé funkce <b>zapomene implementovat</b>.</p>
  </li>
  <li>
    <p>Akutní problémy bude nutné <b>řešit dvojmo</b> – ve staré i nové aplikaci.</p>
  </li>
</ul>

<p>Nakonec platí, že se lidé bojí změn, takže novou aplikaci nakonec nepoužijí.</p>