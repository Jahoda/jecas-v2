---
title: "Jak zjistit návštěvnost cizího webu"
headline: "Jak zjistit návštěvnost cizího webu"
description: "Přehled metod a nástrojů, jak si udělat realistický obrázek o návštěvnosti konkurenčního webu."
date: "2025-09-15"
last_modification: "2025-09-15"
status: 1
tags: ["seo", "google", "odkazy"]
format: "html"
---

<p>Reálná čísla návštěvnosti cizího webu bez přístupu do analytiky nikdy nezjistíte přesně. Dá se ale dojít k <b>rozumnému odhadu</b>, pokud zkombinujete několik nezávislých zdrojů a podíváte se na <b>trend</b>, ne jen jedno číslo.</p>

<h2 id="proc-to-resit">Proč to řešit</h2>

<p>Může se zdát zbytečné zajímat se o cizí stránky a jejich návštěvnost. Existují ale nějaké důvody, kdy to může být zajímavé:</p>

<ul>
  <li><b>Benchmarking</b> – porovnání trendů s konkurencí.</li>
  <li><b>Odhad trhu</b> – zjistit potenciál a smysl vstupu do odvětví.</li>
  <li><b>Plánování cílů</b> – realističtější očekávání výkonu.</li>
  <li><b>SEO a obsah</b> – prioritisace témat podle potenciálu.</li>
  <li><b>Ceny reklamy</b> – odhad hodnoty reklamy/sponsoringu.</li>
  <li><b>Partnerství/affiliate</b> – výběr spoluprací.</li>
  <li><b>Vyhledávání obchodních příležitostí</b> – kvalifikace podle dosahu webu.</li>
  <li><b>Valuace</b> – podklad pro nákup/prodej webu.</li>
  <li><b>Monitoring kampaní</b> – sledování dopadů a sezónnosti.</li>
  <li><b>Risika</b> – odhalení závislosti na jednom kanálu.</li>
  </ul>

<h2 id="je-dulezita">Je návštěvnost důležitá?</h2>  

<p>Záleží na cíli. Samotná návštěvnost je <b>prostředek</b>, ne cíl. Důležitá je tehdy, když se promítá do byznysového výsledku (prodeje, dosah, značka). Pro některé projekty je klíčová kvalita a konversní poměr návštěvníků, pro jiné hrubý dosah.</p>

<ul>
  <li><b>Obsahový web</b> – návštěvnost je často primární metrika, protože se podle toho dá prodávat reklama.</li>
  <li><b>E‑shop/B2B</b> – důležitější je <b>konversní návštěvnost</b>. Menší, ale cílený traffic s vyšší konversí je cennější než velký, ale nerelevantní.</li>
  <li><b>Startup/produkt</b> – roli hraje i aktivace a retence. Vysoká návštěvnost bez aktivace nepřináší hodnotu.</li>
  <li><b>Neziskové/komunitní weby</b> – důraz na dosah, zapojení komunity a sdílení.</li>
  </ul>

<p>Proto má smysl nejdřív si ujasnit <b>účel</b> a podle něj vybírat metody odhadu i srovnávací metriky.</p>

<h2 id="jak-zjistit">Jak zjistit návštěvnost</h2>

<p>Návštěvnost každé cizí stránky tedy přesně snadno zjistit nejde. Jsou ale možnosti, jak se k číslům dostat. Nebo jak je odhadnout.</p>

<ol>
<li>
<p><b>Web zveřejní data o návštěvnosti</b> – řada webů veřejně poskytuje data o své návštěvnosti pro zájemce o inserci. Případně zobrazuje věci typu <i>počet přečtení článku</i> apod.</p>
</li>
<li>
<p><b>Web má veřejné měření</b> – v ČR se jedná o <a href="https://e-public.gemius.com/cz/welcome">NetMonitor</a> pro větší weby a <a href="https://www.toplist.cz/">Toplist</a> pro menší.</p>
</li>
<li>
<p><b>Dotaz</b> – můžete se provozovatele webu zkusit zeptat :–) Třeba se pochlubí svými čísly.</p>
</li>
<li>
<p><b>Předstírání zájmu</b> – kontaktujete autora webu se zájmem o přidání reklamy na jeho stránku nebo koupení jeho webu a budete od něj chtít čísla návštěvnosti. Není to úplně etické, ale hodí se o tom vědět z druhé strany.</p>
</li>
<li>
<p><b>Přidání odkazu</b> – je-li možné na nějakou stránku přidat odkaz, lze na něm měřit návštěvnost.</p>

<p><b>Příklad</b>: Přidám odkaz na svůj článek do komentáře na cizím webu. Podle počtu návštěv svého odkazu lze odhadovat návštěvnost stránky.</p>
</li>
<li>
<p><b>Vytvoření zajímavého skriptu</b> – vytvořím nějaký zajímavý widget v JavaScriptu, který si někdo bude chtít dát na web. Třeba předpověď počastí nebo cookie lištu. Když to udělám, mám kompletní přehled o návštěvnosti jeho webu.</p>
</li>
</li>
</li>
<li>
<p><b>Vytvoření zajímavého pluginu</b> – přiměju někoho, aby si nainstaloval můj plugin do prohlížeče. Díky tomu mohu mít přehled o stránkách, které navštěvuje. Při dostatečném počtu lidí z toho půjde více či méně přesně odhadovat návštěvnost.</p>
</li>
</li>
<li>
<p><b>Viditelnost ve vyhledávání</b> – ve vyhledávači lze zjistit četnost hledání určitých klíčových slov, podívat se na umístění konkrétního webu a podle toho odhadovat počet lidí, kteří se na web prokliknou.</p>
</li>
</li>
<li>
<p><b>Aktivita na sociálních sítích</b> – podle počtu sledujících nebo reakcí na sociálních sítích si lze udělat orientační obrázek.</p>
</li><li>
<p><b>Zpětné odkazy</b> – počet odkazujících domén nebo stránek.</p>
</li>
</li><li>
<p><b>Trendy značky v <a href="https://trends.google.com/trends/">Google Trends</a></b> – týká se větší/významnějších stránek, jinak nebude dost dat.</p>
</li>
</li><li>
<p><b>Frekvence publikace</b> – častý nový obsah obvykle zvyšuje návštěvnost v čase.</p>
</li>
</li><li>
<p><b>Core Web Vitals</b> (<a href="https://cruxvis.withgoogle.com/">CrUX Vis</a>) – kromě zobrazování výkonu stránky dokáže prozradit podíl mobilů a desktopů.</p>

<p><img src="/files/navstevnost-ciziho-webu/core-web-vitals.png" class="border" alt="Core Web Vitals" /></p>
</li>
</ol>

<h2 id="nastroje-tretich-stran">Nástroje třetích stran</h2>

<p>Pro vyhodnocování těchto různých metrik existují nástroje, které se je snaží nějak interpretovat. Případně porovnat s weby, ke kterým mají přesná data, a podle toho odhadnout návštěvnost.</p>

<p>Pro zpřesnění dat některé služby používají pluginy v prohlížečích u osob, které s tím souhlasí, a vlastně tak měří návštěvnost. Služba tak dokáže získat malý vzorek skutečných návštěvníků a z toho dopočítat odhad.</p>

<p>Tyto nástroje dávají <b>orientační</b> data a jsou užitečné pro srovnávání trendů a pořadí, méně už pro absolutní hodnoty.</p>


<ul>
  <li>
  <p><a href="https://www.similarweb.com"><b>Similarweb</b></a> – celková návštěvnost, zdroje návštěv, země; často dobrý trend a relativní porovnání.
  </p>
  <p><img src="/files/navstevnost-ciziho-webu/similarweb.png" class="border" alt="Similarweb" /></p>
  </li>
  <li><p><a href="https://www.semrush.com/"><b>Semrush</b></a> – silný v <b>organické viditelnosti</b>, ukazuje odhad organické návštěvnosti z klíčových slov.</p>
  <p><img src="/files/navstevnost-ciziho-webu/semrush.png" class="border" alt="Semrush" /></p>
  </li>
  <li><p><a href="https://ahrefs.com/"><b>Ahrefs</b></a> – detailní <b>backlinky</b> a odhad organiku, užitečný pro posouzení autority a potenciálu.</p></li>
  <li><p><a href=""><b>Sistrix</b></a> – index viditelnosti, dobrý na trend.</p></li>
</ul>


<h2 id="organicka-viditelnost">Odhad z organické viditelnosti</h2>
<p>Velká část webů stojí na návštěvách z běžného vyhledávání. Pokud nástroj ukazuje klíčová slova, posice a odhadovaný traffic, lze z toho <b>odhadnout řádově</b> organickou návštěvnost.</p>


<h2 id="pozor">Na co si dát pozor</h2>
<ul>
  <li><b>Absolutní čísla berte s reservou</b> – modely se mohou lišit i násobně.</li>
  <li><b>Niche weby</b> – pro malé a úzké segmenty neexistuje dost dat pro smysluplné odhady.</li>
  <li><b>Sezónnost</b> – jednorázové špičky (virál, kampaň) neberte jako standard.</li>
  <li><b>Kanálový mix</b> – silný placený výkon nemusí být v SEO nástrojích vidět.</li>
  <li><b>Falšování návštěvnosti</b> – provozovatel webu může z nějakého důvodu falšovat různé metriky, aby jeho web působil větší.</li>
  <li><b>Soukromé kanály</b> – newslettery nebo soukromé skupiny mohou znamenat velký zdroj velmi kvalitní návštěvnosti, který se obtížně sleduje.</li>
</ul>

<p>Odhad návštěvnosti není o jednom nástroji nebo čísle. Spolehněte se na <b>více zdrojů</b>, sledujte <b>trend</b> a posuzujte <b>kontext</b>. Tak se dostanete k odhadu, který je pro rozhodování v praxi dostatečně spolehlivý.</p>


