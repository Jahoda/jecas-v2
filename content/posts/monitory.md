---
title: "Kolik monitorů je ideální na vývoj webů?"
headline: "Kolik monitorů potřebujete pro vývoj webů?"
description: "Jakou konfiguraci monitorů zvolit pro co nejefektivnější vývoj webů."
date: "2020-05-20"
last_modification: "2025-09-01"
status: 1
tags: ["produktivita"]
format: "html"
---

<p>Ačkoliv existují tací, kteří primárně pracují na 13" MacBooku v gauči nebo na pláži, podle mých zkušeností existují lepší řešení, které nabízí vyšší efektivitu a lepší ergonomii.</p>





<h2 id="ctyri">Nejsou čtyři obrazovky moc?</h2>

<p>Ne.</p>

<p>Když si člověk uvědomí, že při vývoji pravidelně používá třeba následující aplikace:</p>

<ol>
  <li>editor,</li>
  <li>prohlížeč,</li>
  <li><a href="/vyvojarske-nastroje">vývojářské nástroje</a>,</li>
  <li>návrh/zadání,</li>
  <li>zobrazení změn v Gitu</li>
  <li>program pro komunikaci (např. Teams, Slack, e-mail)</li>
</ol>




<p>Určitě není problém využít prakticky <b>libovolné množství monitorů</b>, aby nebylo potřeba se mezi okny přepínat, ale mohla být všechna viditelná.</p>

<p>Začněme ale od začátku:</p>


<h2 id="notebook">Samotný notebook</h2>

<p>Asi nejhorší varianta. Jediná výhoda je mobilita a schopnost fungovat kdekoliv, která se při používání více monitorů vytrácí.</p>

<p>Dlouhodobá práce na notebooku bez příslušenství je dost nevhodná s ohledem na umístění obrazovky moc nízko nad klávesnicí, které nutí člověka se k zařízení hrbit.</p>


<p>Relativně rozumné je použít na notebook stojánek a připojit k němu alespoň klávesnici a myš.</p>

<p><img src="/files/monitory/notebook-stojanek.jpg" class="border" alt="Notebook na stojánku s externí klávesnicí a myší" /></p>


<h2 id="notebook-monitor">Notebook s externím monitorem</h2>

<p>Bývá běžná varianta, kdy klávesnice (popř. i touchpad) notebooku slouží k ovládání. A nad obrazovkou je externí monitor.</p>

<p><img src="/files/monitory/monitor-nad-notebookem.jpg" alt="Monitor nad notebookem" class="border"></p>

<p>Výhoda je ve větší ploše, nevýhoda pořád v hrbení se k obrazovce notebooku. Teoreticky je možné obrazovku notebooku vypnout a nepoužívat, ale je škoda se o dostupnou plochu ochudit.</p>






<p>První jakž takž rozumná kombinace je umístit notebook na stojánek (nebo podložit krabicí) vedle externího monitoru a připojit k němu klávesnici a myš. Externí monitor je jako hlavní umístěn naproti člověku a obrazovka notebooku vedle.</p>

<p>Ergonomie je v pořádku a plocha začíná být zajímavá.</p>


<p><img src="/files/monitory/notebook-stojanek-monitor.jpg" class="border" alt="Notebook na stojánku vedle externího monitoru" /></p>



<h2 id="vice-monitoru">Více monitorů</h2>

<p>Při používání 2 obrazovek člověk rychle dojde k tomu, že by se hodila další.</p>


<p>Existují lidé, kteří používají dva monitory s tím, že přechod tvořený jejich rámečky je uprostřed zorného pole, osobně mi přijde škoda mít na nejpohodlněji čitelném místě (uprostřed) mezeru tvořenou rámečky.</p>

<p>Na druhou stranu umístění jednoho monitoru doprostřed a druhého vedle může vést k tomu, že se člověk bude u stolu nerovnoměrně natáčet na jednu stranu.</p>










<h2 id="velke-monitory">Velké monitory</h2>

<p>V dnešní době (rok 2025) už existují i monitory s uhlopříčkou přesahující 50". Nejčastěji s <b>4K rozlišením 3840 × 2160</b> při poměru stran 16:9 nebo v poměru stran <b>32:9 v rozlišení 5120 × 1440 či 3840 × 1080</b>. Objevují se i <b>8K monitory</b> s rozlišením 7680 × 4320, které jsou ideální pro práci s vysokým DPI.</p>

<p>Mít třeba místo tří 24" Full HD monitorů (1920 × 1080) jediný 49" QHD (5120 × 1440) nebo novější 57" 8K monitor může vypadat lákavě.</p>


<p>Výhoda jednolité plochy je značná. Lze si lépe uspořádat jednotlivá okna, protože nikde nejsou rámečky mezi jednotlivými obrazovkami jako při práci na více monitorech.</p>

<p>Plochu tak lze <b>lépe využít</b>.</p>

<p><img src="/files/monitory/sirokouhly-monitor.jpg" class="border" alt="Širokoúhlý monitor s poměrem stran 32:9" /></p>



<p>Osobně aktuálně preferuji jeden 43" velký 4K monitor s poměrem stran 16:9. Není problém si na něj rozumně umístit 6 oken.</p>


<p>Poměr stran 16:9 je výhodnější při sledování filmů nebo videí, kdy u 32:9 vznikají prázdné pruhy na stranách.</p>

<p><img src="/files/monitory/velky-monitor.jpg" class="border" alt="Velký 43" 4K monitor s poměrem stran 16:9" /></p>

<p>Asi největší nevýhoda je <b>poměr cena/výkon</b>. Za cenu jednoho 49" jde koupit běžných 24" monitorů třeba 8.</p>

<p>Někomu může vadit, že velký monitor znamená velkou svítící plochu a zvlášť bez okolního denního světla to může být nepříjemné pro oči.</p>



<h2 id="portrait-monitory">Monitory na výšku</h2>

<p>Portrait orientované monitory (otočené na výšku) mohou být zajímavou alternativou, zejména pro specifické typy práce.</p>

<p>Výhody:</p>
<ul>
  <li>Lepší zobrazení dlouhých dokumentů, kódu nebo webových stránek.</li>
  <li>Více obsahu viditelného najednou bez scrollování.</li>
  <li>Ideální pro čtení dokumentace nebo práce s databásemi.</li>
  <li>Úspora místa na stole při kombinaci s landscape monitorem.</li>
</ul>

<p>Nevýhody:</p>
<ul>
  <li>Méně vhodné pro sledování videí nebo filmů.</li>
  <li>Horší pro práci s širokými tabulkami nebo grafy.</li>
  <li>Může motivovat vytváření souborů s příliš dlouhým kódem místo lepší struktury.</li>
  <li>Některé aplikace nejsou optimalisované pro úzké rozložení.</li>
</ul>

<p>Osobně jsem monitorům na výšku nepřišel na chuť, ale záleží na konkrétních potřebách. Pro programátory pracující s dlouhými soubory (např. code review) nebo copywritery může být výhodný.</p>

<p>Populární je kombinace jednoho landscape monitoru (hlavní práce) s jedním portrait monitorem (dokumentace, kód).</p>

<p>Aby šlo mít monitor na výšku, je potřeba, aby to podporoval jeho stojánek (tzv. <i>pivot</i>). Případně šel přidělat na VESA držák, který rotaci o 90 ° umožní.</p>


<h2 id="virtualni-plochy">Virtuální plochy</h2>

<p>Nedostatek prostoru jde dnes ve všech běžných systémech řešit virtuálními plochami.</p>

<p>Přijde mi to spíš jako nouzová varianta pro případ, kdy není dostupný velký monitor nebo víc menších monitorů.</p>







<h2 id="jak-zapojit">Jak monitory zapojit?</h2>

<p>V závislosti na použitém PC/notebooku může být problém zapojit nebo provozovat více monitorů zároveň.</p>

<p>Do dvou monitorů to bývá skoro vždy v pohodě, od třetího ale už může být problém. Pokud to grafická karta nezvládá, existují USB krabičky pro připojení další obrazovky přes HDMI nebo DisplayPort.</p>




<h2 id="dokovaci-stanice">Dokovací stanice v monitoru</h2>

<p>Hodně užitečná funkce je, aby monitor mohl sloužit jako dokovací stanice. V ideálním případě k němu potom jde připojit notebook jediným USB-C kabelem, který kromě přenosu obrazu zajistí i napájení.</p>

<p>Při výběru takového monitoru hledejte <i>power delivery</i>.</p>


<h2 id="monitory-na-cestach">Monitory na cestách</h2>

<p>Pro práci na cestách existuje několik řešení, jak mít k dispozici více obrazovek.</p>

<ul>
<li>Přenosné cestovní monitory.</li>
<li>Použít tablet (iPad a sidecar).</li>
<li>Využít nějakou místní televisi :-)</li>
</ul>

<p>Můj osvědčený postup je si vzít externí klávesnici, myš, tablet a HDMI kabel. Notebook něčím podložit (typicky hrnec nebo miska) a připojit k němu TV.</p>

<p><img src="/files/monitory/monitory-cestovani.jpg" class="border" alt="Pracovní setup na cestách s notebookem připojeným k TV" /></p>

<h2 id="koncentrace">Koncentrace a rozptylování</h2>

<p>Více monitorů sice nabízí větší pracovní plochu, ale může také vést k problémům s koncentrací a rozptylováním pozornosti.</p>

<p>Moje zásada je mít na obrazovce otevřená jen ta okna, která aktuálně potřebuju pro práci.</p>

<p>Klíčové je najít rovnováhu mezi dostupnou plochou a schopností udržet pozornost. Někdy méně znamená více – jeden dobře organizovaný monitor může být efektivnější než čtyři chaoticky uspořádané.</p>

<p>Záleží i na povaze práce, kdy v určitých případech stačí i jedna malá obrazovka notebooku.</p>


<h2 id="zaver">Závěr</h2>

<p>Za roky jsem vyzkoušel spoustu všech možných konfigurací.</p>

<p>Pokud neřešíte tolik cenu, doporučuji následující:</p>

<ol>
  <li>
    jeden velký 40"–50" 4K monitor 3840 × 2160
  </li>
  <li>
    jeden velký 40"–57" širokoúhlý monitor 5120 × 1440 (menší rozlišení bych nebral) nebo 8K monitor 7680 × 4320
  </li>
</ol>

<p>Jinak cca tři FullHD monitory (1920 × 1080) vedle sebe.</p>

<p>Vyvarovat se hrbení k obrazovce notebooku.</p>