---
title: "Rozměry Facebook coveru"
headline: "Velikost Facebook coveru"
description: "Jaké má rozměry „Facebook cover“ a profilová fotka. Jak je profilový obrázek umístěn."
date: "2013-11-23"
last_modification: "2013-11-25"
status: 1
tags: ["facebook"]
format: "html"
---

<p><img src="/files/facebook-cover/fb-page.jpg" alt="Rozměry cover a profilového obrázku na Facebooku" class="border"></p>

<h2 id="page">Facebook Page</h2>
<p>Velikost cover obrázku je <b>851 pixelů na šířku a 315 na výšku</b>, obrázek je <b>vždy převáděn do JPG</b>. (Hodil-li by se pro obrázek spíš <b>formát PNG</b>, lepšího výsledku, zdá se, dosáhne <b>převedení do JPG</b> až při uploadu na Facebooku.)</p>

<p>Skutečný <b>rozměr profilového obrázku</b> je 160 × 160 px, ovšem minimální šířka pro nahrávání je <b>180 px na šířku</b>. Obrázek má <b>4px rámeček</b> a na <i>Facebook Page</i> je umístěn <b>24 px zleva</b> a <b>−103 px odspoda</b> (vůči cover obrázku).</p>

<h2 id="profil">Profil</h2>
<p>Na profilu uživatele má velký obrázek v záhlaví (cover) u <i>profilový</i> obrázek (avatar) stejné rozměry jako na <i>Facebook Page</i>.</p>

<p>Odlišnost je při vstupu na <b>uživatelský profil</b>, kdy bývá odrolováno o <b>160 pixelů</b>, tj. z coveru zůstává vidět spodních 155 px. <b>Obrázek profilu člověka</b> je umístěn trochu jinak: <b>16 px zleva</b> a <b>−142 px zdola</b>.</p>

<h2 id="avatar">Zmenšený avatar</h2>
<p>Profilový obrázek se navíc zmenšuje na <b>50 × 50 pixelů</b> pro zobrazení u příspěvků, na <b>32 × 32 px</b> u komentářů a <b>16 × 16 px</b> jako ikona.</p>

<h2 id="nahled-clanku">Náhled článku</h2>
<p>Náhledový obrázek článku se zobrazuje v <b>různých velikostech</b>.</p>

<ul>
  <li>Největší obrázky jsou <b>398 px</b> široké,</li>
  <li>dále lze pozorovat čtvercové náhledy v rozměrech <b>150 × 150</b>, <b>100 × 100</b> nebo <b>90 × 90</b> (vše v pixelech).</li>
  <li>Po poslední změně ve vzhledu Facebooku se objevují i náhledy o rozměru <b>154 × 154</b> pixelů.</li>
</ul>

<!-- http://rebekahradice.com/social-media-image-sizes/ -->