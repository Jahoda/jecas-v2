---
title: "Proč používám Sublime Text"
headline: "10 důvodů proč používám Sublime Text"
description: "<a href='http://www.sublimetext.com/'>Sublime Text</a> (zkráceně ST) je textový editor vhodný pro webdesign. Proč jej používat?"
date: "2013-06-05"
last_modification: "2013-06-07"
status: 1
tags: ["produktivita", "st"]
format: "html"
---

<ol>
<li><b>Rychlost</b> – první spuštění trvá trochu déle, ale potom je práce se soubory okamžitá.
<li><b>Hledání</b>, včetně regulárních výrazů s možností „najít a nahradit“ v celém projektu. Text odpovídající regulárnímu výrazu se okamžitě zvýrazňuje.
<p><img src='/files/vycisteni-kodu/st-regexp.png' class=border>
<li id=snippet><b>Snippety</b> – jednak se do ST <a href='/lipsum'>snadno vytváří</a>, jednak se dobře používají. U snippetu se nastaví text, kterým se po stiknutí <kbd>Tab</kbd>u obsah vloží. Zároveň lze nastavit, jak má <kbd>Tab</kbd> přeskakovat v už vloženém kódu. Pokud se vloží například odkaz, kursor je připraven v hodnotě atributu <code>href</code> a po stisknutí <kbd>Tab</kbd>u se intuitivně přesune do obsahu značky. Stejně to funguje u PHP funkcí, podmínek, cyklů apod.
<li><b>Ukládání relace</b> – ST si pamatuje otevřené soubory, ba co ještě, pamatuje si i posice kursoru či označený text v každém otevřeném souboru. Zavřít editor tedy není vůbec problém, příště se otevře přesně ve stejném stavu jako byl zavřen.
<li><b>Náhled souboru</b> – stačí-li se na nějaký soubor jen podívat, ST jej zobrazí, ale nevytvoří mu záložku mezi otevřenými soubory, dokud se soubor nezmění. Záložky se soubory se tak zbytečně <i>nezanáší</i>.
<li><b>Vícenásobný kursor</b> – velmi návykové. Při přidržené klávese <kbd>Ctrl</kbd> si lze <i>vytvořit</i> v souboru libovolné množství kursorů. A tak například psát na více míst zároveň.
<p><img src='/files/sublime-text/st-cursor.png' alt='Vícenásobný kursor v Sublime Text' class=border>
<li><b>Najít následující výskyty</b> – souvisí s předchozím. Klávesovou zkratkou <kbd>Ctrl</kbd> + <kbd>D</kbd> se postupně označují stejné řetězce jako je právě označený. Díky předchozímu bodu je potom lze všechny najednou přepsat.
<li><b>Prohazování</b> – opět souvisí s vícenásobným kursorem. Při označení více řetězců je možné je klávesovou zkratkou <kbd>Ctrl</kbd> + <kbd>T</kbd> elegantně prohazovat.
<li><b>Náhled souboru</b> – v případě práce s velmi dlouhým souborem pomůže, že je vedle hlavního obsahu vidět celkový zmenšený náhled souboru.
<li><b>Geniální napovídání</b> – v ST je možné využívat <a href='/emmet'>Emmet</a>, který velmi <a href='http://coding.smashingmagazine.com/2013/03/26/goodbye-zen-coding-hello-emmet/'>výrazně zjednodušuje</a> psaní (nejen) HTML a CSS kódu. Emmet je potřeba doinstalovat jako <a href="/pluginy-sublime-text">plugin</a>.
<p><img src='/files/sublime-text/st-autocomplete.png' alt='Napovídání v Sublime Text' class=border>
</ol>
  
  <h2 id="odkazy">Odkazy</h2>
  <ul>
    <li><a href="http://www.neverstopbuilding.com/sublime-plugins-for-php">10 Crucial Sublime Text 2 Plugins for the PHP Craftsman</a></li>
  </ul>