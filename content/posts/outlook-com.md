---
title: "Online Outlook.com"
headline: "Webový Outlook.com"
description: "Proč na e-maily používám webový Outlook.com."
date: "2015-01-21"
last_modification: "2015-09-12"
status: 1
tags: ["produktivita"]
format: "html"
---

<p>Přestože se pro komunikací dají používat nejrůznější služby, <b>e-mail</b> je stále hojně rozšířený.</p>

<p>Pro používání e-mailu je nutné mít:</p>

<ul>
  <li><b>poskytovatele</b> (Seznam, Gmail, Hotmail, e-mail na vlastní doméně),</li>
  
  <li><b>poštovního klienta</b> (webové aplikace, desktopové programy)</li>
</ul>

<p>Povětšinou známí poskytovatelé nabízejí zároveň webovou aplikaci:</p>

<p>Jednou z takových je <a href="http://outlook.com">Outlook.com</a> od Microsoftu.</p>

<p>Zdarma nabízí rychlé, přehledné a dobře použitelné rozhraní.</p>

<p><img src="/files/outlook-com/outlook.png" alt="Webové rozhraní Outlook.com" class="border"></p>





































<p>Má i mobilní versi:</p>

<p><img src="/files/outlook-com/mobilni-outlook.png" alt="Mobilní webové rozhraní Outlook.com" class="border"></p>
























<p>Díky tomu, že dokáže <b>rovnou zobrazovat všechny složky</b> (s oblibou používám řadu vlastních složek), ji používám na mobilu raději než vestavěnou poštovní aplikaci ve <b>Windows Phone</b>.</p>


<h2 id="web-desktop">Webová, nebo desktopová aplikace?</h2>

<p> Webová e-mailová aplikace je prakticky nezbytná, pokud chce člověk používat e-mail na více (třeba i cizích) zařízeních a mít stále stejné uživatelské rozhraní.</p>





<h3 id="offline">Dostupnost offline</h3>

<p><b>Nedostupnost e-mailů offline</b> už v dnešní době často nebývá takový problém, protože bez připojení stejně nepůjde řada úkolů z e-mailů vyřizovat.</p>

<p>Je to ale zásadní nevýhoda čistě online aplikace, která někomu může vadit.</p>

<p>Stejně tak člověk nemá e-maily fysicky „u sebe“, ale jsou pouze někde v <i>cloudu</i>.</p>






<h3 id="rychlost">Rychlost</h3>

<p><b>Rychlost</b> webové a desktopové aplikace je diskutabilní. Webový e-mail se dokáže typicky spustit bleskurychle. Oproti tomu desktopová aplikace se bude načítat déle a po spuštění začne teprve stahovat e-maily.</p>


<p>Zde záleží na způsobu používání e-mailů: jestli člověk chce poštu několikrát denně otevřít, zkontrolovat a zavřít, aby ho nové zprávy nerušily, nebo mít poštovní aplikaci neustále otevřenou.</p>


<p>Zobrazování již stažených e-mailů bude potom u desktopové aplikace rychlejší, protože se nemusí provádět další požadavky na server.</p>




<h3 id="webapp">Web jako aplikace</h3>

<p>Od <b>Windows 7</b> jde stránka z <b>Internet Exploreru</b> připnout na hlavní panel <b>Start</b>.</p>

<p><img src="/files/outlook-com/start.png" alt="Webová aplikace ve Start menu" class="border"></p>



<p>Spouštění webového Outlooku se potom nijak neliší od jeho desktopové verse.</p>

<p>Díky JS metodám <code>window.external.msSiteMode*</code> jde s připnutým webem k panelu <i>Start</i> dělat standardní věci jako s aplikací, takže nejsou problém ani <b>notifikace</b> prostřednictvím překryvné ikony.</p>

<p>Příklad zobrazení notifikace u <a href="/facebook">Facebooku</a>, který rovněž jako webový Outlook s připnutím k <i>Startu</i> počítá:</p>


<p><img src="/files/outlook-com/notifikace-fb.png" alt="Notifikace Facebooku" class="border"></p>



<p>Menší nevýhodou je nepřipravenost webové aplikace pro <b>práci ve více oknech</b>, kdy otevření zprávy do nového okna znamená zduplikování celé aplikace. Někdy potom může být složitější najít to správné okno.</p>



<h3 id="stabilita">Stabilita</h3>

<p>Webový Outlook.com občas vyžaduje provést obnovení stránky. Nebo se někdy znovu přihlásit:</p>

<blockquote>
  <p>Přihlaste se znovu. Za účelem ochrany vašich osobních informací vás pravidelně odhlašujeme.</p>
</blockquote>

<p>Na druhou stranu je to otázka pár vteřin. Nároky na hardware jsou potom u webové aplikace nižší.</p>



<h3 id="cena">Cena</h3>

<p>Webový Outlook je zdarma. Klasický je součástí placeného balíku <a href="/office-2016">Office</a>.</p>



<h2 id="vlastni">E-mail na vlastní doméně</h2>

<p>I s webovým Outlookem není problém používat <b>e-mail na vlastní doméně</b>. Existují například tyto dvě možnosti:</p>

<ol>
  <li>Nastavit si ve webovém rozhraní přímo <b>stahování pošty z webhostingu</b>.</li>
  <li>Z webhostingu si všechnu poštu přeposílat na email <code>*@hotmail.com</code> a ve webovém Outlooku si nastavit pouze <b>odchozí poštu.</b></li>
</ol>

<p>V druhém případě mi přijde, že se nové e-maily <b>zobrazují dříve</b>.</p>



<h3 id="nastaveni">Nastavení</h3>

<p>Nastavení přijímání a odesílání pošty ze schránky na vlastní doméně:</p>

<p><img src="/files/outlook-com/moznosti.png" alt="Možnosti v Outlook.com" class="border"></p>























<p>V nabídce <i>Možnosti</i> stačí zvolit <i>Vaše e-mailové účty</i>:</p>


<p><img src="/files/outlook-com/ucty.png" alt="Účty v Outlook.com" class="border"></p>
















<p>Nyní si lze vybrat, jestli přidat účet pouze pro odesílání nebo i přijímání pošty:</p>


<p><img src="/files/outlook-com/pridat-ucet.png" alt="Účty v Outlook.com" class="border"></p>














<h2 id="konkurence">Konkurenční webové e-maily</h2>

<p>Ačkoliv webový Outlook není zdaleka dokonalý, jiné webmaily jsou na tom z mého pohledu ještě hůř.</p>

<ul>
  <li>
    <p><b>Gmail</b> se pomalu načítá a má chaotické uživatelské rozhraní. Má zobrazení pouze ve dvou sloupcích, takže se člověk musí z otevřené zprávy vracet zpět. Oproti Outlooku se komplikovaně vytváří pravidla pro třídění e-mailů.</p>
  </li>
  
  <li>
    <p><b>Seznam Email</b> vůbec nemá kontextové nabídky po kliknutí pravým tlačítkem, což značně zpomaluje používání.</p>
  </li>
  
  <li>
    <p>Webmaily jako <a href="https://roundcube.net/"><b>Roundcube</b></a>, které s oblibou používají pro své zákazníky <a href="/hosting">webhostingy</a>, jsou potom značně technologicky zastaralé.</p>
  </li>
</ul>